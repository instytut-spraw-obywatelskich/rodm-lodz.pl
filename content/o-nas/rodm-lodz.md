---
title: RODM Łódź
weight: "10"
menu:
  main:
    parent: O nas
    weight: 10

---
Regionalny Ośrodek Debaty Międzynarodowej (RODM) w Łodzi to część sieci informacyjnej Ministerstwa Spraw Zagranicznych promującej polską politykę zagraniczną. RODM w Łodzi realizowany jest w latach 2019-2021 przez **Instytut Spraw Obywatelskich i współfinansowany przez Ministerstwo Spraw Zagranicznych RP w konkursie "Regionalny Ośrodek Debaty Międzynarodowej 2019-2021".**

Naszym celem jest **przybliżenie mieszkańcom województwa łódzkiego polityki zagranicznej** oraz wzmocnienie kanałów współpracy pomiędzy MSZ, samorządem i organizacjami pozarządowymi.

Ośrodek jest odpowiedzialny za **animowanie i inicjowanie w regionie spotkań, debat i innych wydarzeń** z udziałem przedstawicieli najważniejszych instytucji, organizacji i ośrodków analityczno-badawczych. Spotkania oraz debaty są okazją do dyskusji na temat funkcjonowania polskiej polityki zagranicznej w kontekście regionalnym. Ośrodek prowadzi także działania edukacyjne, które mają pobudzać młodzież do myślenia o sprawach międzynarodowych.

Za cel stawiamy sobie także **wzmocnienie obywatelskiego wymiaru działalności ośrodka.** Chcemy aktywnie animować debatę publiczną w zakresie polityki międzynarodowej i otwierać się na nowe środowiska. Planujemy prowadzić **działania również poza Łodzią**, tak by sprawy ważne dla Polski nie były omawiane jedynie w największych miastach.

Już dziś **zapraszamy wszystkich do współpracy, włączania się w działania zespołu RODM**, przesyłania nam informacji na temat wydarzeń o profilu międzynarodowym z regionu i aktywnej dyskusji w grupie Międzynarodowe Łódzkie. Śledźcie nas także [na Twitterze](https://twitter.com/RODMLodzkie).

## Rekrutujemy: Oferta pracy w Regionalnym Ośrodku Debaty Międzynarodowej w Łodzi

Instytut Spraw Obywatelskich ogłasza nabór na stanowisko **Konsultanta** w Regionalnym Ośrodku Debaty Międzynarodowej w Łodzi. Zgłoszenia prosimy składać do **15 stycznia 2020 roku.**

**Szukamy osób odważnych, ciekawych świata i pracowitych. Jeśli szukasz przygody, doświadczenia i wyzwań zapraszamy do naszego zespołu.**

**Zapraszamy do zapoznania się ze szczegółami!**

**Konsultant Regionalnego Ośrodka Debaty Międzynarodowej w Łodzi**

### OFERUJEMY:

1. Zdobycie doświadczenia.
2. Możliwość systematycznego podnoszenia kwalifikacji w ramach szkoleń organizowanych, m.in. przez Ministerstwo Spraw Zagranicznych.
3. Wybraną formę współpracy.
4. Elastyczne godziny pracy.
5. Pracę pełną wyzwań.
6. Niezbędne narzędzia pracy.
7. Możliwość realizacji własnych pomysłów i projektów.

### MILE WIDZIANE:

1. Zainteresowanie tematyką geopolityki i sprawami międzynarodowymi.
2. Doświadczenie w prowadzeniu kanałów społecznościowych.
3. Umiejętność przygotowywania prostych materiałów graficznych do publikacji w social mediach.
4. Samodzielność i umiejętność zarządzania własnym czasem.
5. Prawo jazdy kat. B.
6. Znajomość Pakietu MS Office.
7. Umiejętność pracy w zespole.

### DOŚWIADCZENIE:

1. Minimum roczne doświadczenie w pracy na rzecz dobra wspólnego.

### ZAKRES OBOWIĄZKÓW:

1. Pomoc w planowaniu i organizacji spotkań i debat dotyczących polskiej polityki zagranicznej w kontekście regionalnym.
2. Pomoc w planowaniu organizacji warsztatów dla szkół z zakresu geopolityki.
3. Pomoc w obsłudze bieżącej działalności RODM.

Osoby zainteresowane prosimy o nadesłanie pisemnych ofert – **list motywacyjny oraz CV wraz ze zdjęciem i klauzulą zawierającą zgodę na przetwarzanie danych osobowych** na adres: [pawel.marczak@inspro.org.pl](mailto:pawel.marczak@inspro.org.pl).

Wybrane osoby zostaną zaproszone na rozmowy kwalifikacyjne.