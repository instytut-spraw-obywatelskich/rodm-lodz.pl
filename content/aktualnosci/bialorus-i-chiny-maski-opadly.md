+++
date = 2020-09-22T22:00:00Z
draft = true
main_image = "/v1600853921/rodm/bialorus-i-chiny-maski-opadly-RODM_lzn9oq.jpg"
slug = "bialorus-i-chiny-maski-opadly"
title = "Białoruś i Chiny – maski opadły"

+++
## Jak wyglądają relacje między Białorusią a Chinami? Dlaczego Chiny nie wyraziły aż tak dużego poparcia dla Łukaszenki, na jakie oczekiwał? Skąd w Chinach wyczuwalne jest rozczarowanie współpracą gospodarczą z Białorusią? Na ile, wielka współpraca chińsko-białoruska była realna, a na ile było to zagranie PR-owe? I czy Polska powinna brać pod uwagę chińskie podejście do Białorusi?

Michał Lubina odpowiada, Rafał Górski pyta.

**„\[…\] Ostatnie 10 lat to było wyraźne zbliżenie białorusko-chińskie, to przede wszystkim taki symbolem była strefa przemysłowa czy park przemysłowy, wielki kamień pod Mińskiem, który jest, jak sam Xi go nazwał „perłą nowego, lądowego, jedwabnego szlaku. \[…\]”** odpowiada Michał Lubina, zapytany o relacje chińsko-białoruskie.

**„\[…\] Chiny miały większą nadzieję na współprace gospodarczą z Białorusią, ale ten system neosowiecki, jaki panuje w gospodarce na Białorusi, to jednak przyhamował dlatego, że Chińczycy są bardziej kapitalistyczni wbrew swojej oficjalnej nazwie „socjalizm z chińską specyfiką”. Chińczycy są dużo bardziej kapitalistyczni niż Łukaszenko i to powodowało \[…\] pewnego rodzaju rozczarowanie w Chinach związane z Łukaszenką. \[…\]”** odpowiada Michał Lubina zapytany, dlaczego Chiny nie poparły Łukaszenki, tak jakby tego chciał.

**„\[…\] Dla Chin najważniejszym partnerem w tej części świata jest Rosja dlatego, że Chińczycy mają spojrzenie globalne i w tym spojrzeniu najważniejszym problemem w najbliższych latach, jak nie dekadach, będą Stany Zjednoczone czy szerzej „świat zachodni”. \[…\] To są najważniejsze elementy i z tego punktu widzenia Rosja jest istotna dlatego, aby była przyjazna albo chociaż neutralna dla Chin. Chińczycy zrobią więc wszystko, żeby nie psuć tych relacji z Rosją, a najgorsze co mogłoby być z perspektywy chińskiej to to, że Moskwa mogłaby się przyłączyć do „zachodu”, co jest mało prawdopodobne. \[…\]”** odpowiada Michał Lubina zapytany, czy Polska powinna brać pod uwagę chińskie podejście do Białorusi i ewentualnie w jakim stopniu.

Zachęcamy do wysłuchania całej rozmowy w ramach audycji [„Czy masz świadomość?”](https://instytutsprawobywatelskich.pl/bialorus-i-chiny-maski-opadly/ "https://instytutsprawobywatelskich.pl/bialorus-i-chiny-maski-opadly/"):

{{< youtube IhaN1bcvlGo >}}

![](https://res.cloudinary.com/inspro/image/upload/v1589991167/rodm/Michal-Lubina_wesoiv.jpg)

Michał Lubina, doktor nauk społecznych, adiunkt w Instytucie Bliskiego i Dalekiego Wschodu UJ, autor siedmiu książek, w tym dwóch bestsellerów naukowych - “Niedźwiedź w cieniu smoka. Rosja-Chiny 1991-2014” (Kraków, Akademicka 2014) i “Pani Birmy. Biografia polityczna Aung San Suu Kyi” (Warszawa, PWN 2015), a także debiutu międzynarodowego “Russia and China. A Political Marriage of Convenience” (Opladen-Berlin-Toronto 2017) oraz monografii habilitacyjnej “The Moral Democracy”. Odwiedził ponad 70 krajów świata, mieszkał w Rosji, Chinach i Tajlandii (w Bangkoku pracował jako profesor wizytujący).

Zadanie publiczne współfinansowane przez Ministerstwo Spraw Zagranicznych RP w konkursie „Regionalny Ośrodek Debaty Międzynarodowej 2019-2021”.

Publikacja wyraża jedynie poglądy autora/ów i nie może być utożsamiana z oficjalnym stanowiskiem Ministerstwa Spraw Zagranicznych RP.