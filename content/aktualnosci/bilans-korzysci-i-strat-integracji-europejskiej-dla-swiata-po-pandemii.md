+++
date = 2020-09-20T22:00:00Z
main_image = "/v1600690556/rodm/FB_Wyklad_Geremek_1_RODM_wauors.png"
slug = "Bilans-korzysci-i-strat-integracji-europejskiej-dla-swiata-po-pandemii"
title = "Bilans korzyści i strat integracji europejskiej dla świata po pandemii "

+++
### **23 września br. o godz. 12-ej zapraszamy do oglądania transmisji online 10tej edycji cyklu Wkładów im. prof. B. Geremka. Wydarzenie jest współorganizowane przez Departament Dyplomacji Publicznej i Kulturalnej Ministerstwa Spraw Zagranicznych oraz Krajową Szkołę Administracji Publicznej im. Prezydenta Rzeczypospolitej Polskiej Lecha Kaczyńskiego.**

Cykl wykładów rozpoczął się w 2010 roku z inicjatywy polskich i holenderskich ministrów spraw zagranicznych w hołdzie politycznej i naukowej działalności profesora Geremka i jego zaangażowania w stosunki polsko-holenderskie w ramach procesu integracji europejskiej. Wykład odbywa się corocznie na przemian w Polsce i Holandii. Obejmuje szeroko rozumiane zagadnienia europejskie. Prelegentami są wybitni przedstawiciele świata polityki, dyplomacji, mediów, środowiska akademickiego i nauki.

W tym roku, wykład prof. Bronisława Geremka poświęcony jest ekonomicznemu wymiarowi integracji europejskiej i wygłosi go Piotr Arak, Dyrektor Polskiego Instytutu Ekonomicznego, odnosząc się w szczególności do zjawiska pandemii covid-19 i jej wpływu na rozbieżne interesy państw narodowych, zwłaszcza w kontekście przyjętego po żywiołowych negocjacjach między europejskimi liderami pakietu ratunkowego dla Europy i budżetu na kolejne 7 lat.

Wykładowi towarzyszyć będzie debata, w której wezmą udział:

• Konrad Szymański, Minister do spraw Unii Europejskiej,

• Anita van den Ende, Dyrektor Generalna ds. Współpracy Europejskiej Ministerstwa Spraw Zagranicznych Królestwa Niderlandów,

• Piotr Arak, Dyrektor Polskiego Instytutu Ekonomicznego,

• Agata Kołodziej, rzecznik prasowy Polskiego Instytutu Ekonomicznego (moderator).

Wydarzenie odbędzie się języku angielskim i będzie transmitowane na stronie KSAP oraz na kanałach YouTube KSAP i MSZ.