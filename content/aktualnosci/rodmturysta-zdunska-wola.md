+++
date = 2020-08-26T22:00:00Z
main_image = "/v1598544682/rodm/lokomotywa_RODM_ar2agg.jpg"
slug = "rodmturysta-zdunska-wola"
title = "RODMturysta – Zduńska Wola"

+++
### **Muzeum Historii Miasta Zduńska Wola**

**Skansen Lokomotyw i Urządzeń Technicznych w Zduńskiej Woli Karsznicach**

Otwarcie Skansenu miało miejsce 11 listopada 1993 roku. Jedna z nielicznych w Polsce placówek muzealnych, która dąży do zachowania dla obecnych i przyszłych pokoleń zabytków techniki polskiej kolei. Od 2015 roku Skansen jest Filią Muzeum Historii Miasta Zduńska Wola.

### **Dawna Apteka**

Główną częścią wyposażenia sali aptecznej są meble, należące niegdyś do Eugeniusza Kasprzyckiego – miejscowego farmaceuty. Jego apteka znajdowała się w Rynku 5. Obecnie ulica ta nosi nazwę Placu Wolności. W pomieszczeniu tym znajdują się też elementy z pozostałych, znanych w naszym mieście aptek. Należały one do farmaceutów z rodów Szaniawskich, Niwińskich i Henkelmanów. Człowiekiem, który zainicjował lokalny przemysł farmaceutyczny był Edward Bażan. W styczniu 1829 r. (czyli już cztery lata po nadaniu Zduńskiej Woli praw miejskich) założył on pierwszą w Zduńskiej Woli aptekę. Pierwotnie sprzedawano tam przede wszystkim produkty z naturalnych, ziołowych składników, które rozcieranie były na miejscu. Z czasem branża aptekarska stawała się coraz bardziej zaawansowana, a popyt na medykamenty wzrastał.

![](https://res.cloudinary.com/inspro/image/upload/v1598545548/rodm/Apteka_1_syjlxc.jpg)

![](https://res.cloudinary.com/inspro/image/upload/v1598545590/rodm/Apteka_2_RODM_rpvqqw.jpg)

![](https://res.cloudinary.com/inspro/image/upload/v1598545912/rodm/Apteka_3_RODM_pgj4qa.jpg)

### **Cmentarz Żydowski w Zduńskiej Woli**

Cmentarz założony został w 1828 roku. To obecnie jedyny ślad bytności Żydów w Zduńskiej Woli. Zachowało się blisko trzy tysiące płyt nagrobnych. Najstarsze odnalezione i odczytane płyty pochodzą z 1832 roku. Ostatni pochówek miał miejsce w 1964 roku. Cmentarz mieści się przy ulicy Kaczej. Dojechać do niego najprościej jest z trasy Zduńska Wola - Sieradz.

![](https://res.cloudinary.com/inspro/image/upload/v1598560871/rodm/Cmentarz_%C5%BBydowski_1_bzessa.jpg)

![](https://res.cloudinary.com/inspro/image/upload/v1598560906/rodm/Cmentarz_%C5%BBydowski_2_hhqigd.jpg)

### **Dom Urodzenia św. Maksymiliana Kolbe w Zduńskiej Woli**

W domu świętego mieści się muzeum poświęcone św. Maksymilianowi Kolbe, patronowi Zduńskiej Woli. Jest to odremontowany według dawnych wzorów dom tkacki. Ekspozycja została przygotowana i zaprojektowana przez pracowników i sympatyków miejskiego muzeum. W całości oparta jest o zbiory tej placówki, dokumentującej już od lat życie i związki Św. Maksymiliana i Jego rodziny z miastem.

![](https://res.cloudinary.com/inspro/image/upload/v1598561885/rodm/Dom_Kolbe_ndog0c.jpg)

![](https://res.cloudinary.com/inspro/image/upload/v1598562009/rodm/Dom_Kolbe_2_szzsj7.jpg)

![](https://res.cloudinary.com/inspro/image/upload/v1598562072/rodm/Dom_Kolbe_3_kbnzxz.jpg)

Źródła fotografii:

1. [http://zdunskawola.pl/pl/](http://zdunskawola.pl/pl/ "http://zdunskawola.pl/pl/")
2. [http://www.skansen.zdunia.pl/](http://zdunskawola.pl/pl/ "http://zdunskawola.pl/pl/")
3. [http://cmentarze-zydowskie.pl/zdunskawola.htm](http://zdunskawola.pl/pl/ "http://zdunskawola.pl/pl/")
4. [http://polaneis.pl/miejsca/muzeum-historii-miasta-zdunska-wola-z-jedna-zaskakujaca-wystawa-lodzkie](http://zdunskawola.pl/pl/ "http://zdunskawola.pl/pl/") 
5. [http://polaneis.pl/miejsca/muzeum-dom-urodzin-maksymiliana-kolbego-opowiesc-o-mariannie-kolbe](http://polaneis.pl/miejsca/muzeum-dom-urodzin-maksymiliana-kolbego-opowiesc-o-mariannie-kolbe "http://polaneis.pl/miejsca/muzeum-dom-urodzin-maksymiliana-kolbego-opowiesc-o-mariannie-kolbe") 