+++
date = 2020-08-25T22:00:00Z
main_image = "/v1598445640/rodm/spacery_-_strona_RODM_iufd3s.jpg"
slug = "szlakiem-lodzi-historycznej"
title = "Szlakiem Łodzi historycznej"

+++
### **Na cykl miejskich spacerów tematycznych po Łodzi zapraszają Regionalny Ośrodek Debaty Międzynarodowej w Łodzi wspólnie z Centrum Inicjatyw na Rzecz Rozwoju REGIO. Tym razem bohaterką będzie Łódź z okresu II wojny światowej.**

Za nami pierwszy spacer **Szlakiem filmowej Łodzi**, podczas którego poznaliśmy Łódź jako niekwestionowaną stolicę polskiego filmu. Odkryliśmy historie z czasów studenckich Andrzeja Wajdy i Romana Polańskiego, wędrowaliśmy po miejscach, które „zagrały” w „Idzie”, „Ziemi Obiecanej”, „Deja Vu”, czy „Karierze Nikodema Dyzmy”. Spacer wpisał się w obchody 75-lecia Łodzi Filmowej. Dziękujemy za liczne przybycie, wszystkie zadane pytania i wspaniałą atmosferę.

Teraz kolej na Łódź z okresu II wojny światowej.

Trasa spaceru poprowadzi m.in. przez takie miejsca jak Pałac Biedermannów (obecnie budynek należący do UŁ przy ul. Franciszkańskiej 1/3), Stare Miasto oraz teren dawnego obozu dla ludności cygańskiej, utworzonego przez nazistów (1941-1942). Zobaczymy murale związane tematycznie z gettem oraz usłyszymy o pierwowzorze bohatera filmu z Robinem Williamsem „Jakub kłamca”.

Łódź ma niezwykłe bogatą historię. Cykl naszych spacerów tematycznych przybliży ją mieszkańcom miasta i regionu. Poznamy Łódź filmową, literacką, wielkomiejską. Zwiedzimy Księży Młyn i doświadczymy wielokulturowości Łodzi.

Gwarantujemy ciekawe opowieści i mile spędzony czas. Zapraszamy serdecznie!

Na najbliższy spacer **Szlakiem Łodzi z czasów II wojny światowej** zapraszamy w niedzielę, **30.08.2020 r. o godz. 11:00, miejsce startu: park Helenów – przy pomniku Armii Łódź.**

**Udział w wydarzeniu jest bezpłatny. W związku z aktualną sytuacją epidemiologiczną prosimy o zachowanie środków bezpieczeństwa: zakrywanie ust i nosa lub zachowanie bezpiecznego dystansu.**

**Harmonogram pozostałych spacerów:**

13 września godz. 11:00: Szlak Łodzi kobiecej, miejsce startu: Pasaż Róży, ul. Piotrkowska 3.

20 września godz. 11:00: Szlak Łodzi żydowskiej (Bałuty), miejsce startu: Brama Manufaktury, ul. Ogrodowa 17.

27 września godz. 11:00: Szlak Łodzi literackiej, miejsce startu: Kuferek Reymonta, ul. Piotrkowska 137.

11 października godz. 11:00: Szlak Łodzi wielokulturowej (Centrum), miejsce startu: Instytut Europejski, ul. Piotrkowska 262.

18 października godz. 11:00: Szlak Łodzi przemysłowej (Księży Młyn), miejsce startu: Muzeum Kinematografii, pl. Zwycięstwa 1.

25 października godz. 11:00: Szlak Łodzi wielkomiejskiej (Piotrkowska), miejsce startu: Pomnik Jednorożca, ul. Piotrkowska/ al. Mickiewicza.