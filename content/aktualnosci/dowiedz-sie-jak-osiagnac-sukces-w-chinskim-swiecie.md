+++
date = 2021-12-29T23:00:00Z
draft = true
main_image = "/v1640861251/rodm/Biznes_w_Chinach_lilie_RODM_jxe0lx.jpg"
slug = "dowiedz-sie-jak-osiagnac-sukces-w-chinskim-swiecie"
title = "Dowiedz się jak osiągnąć sukces w chińskim świecie "

+++
### **Książkę „Biznes w Chinach. Jak odnieść sukces w chińskim świecie”, która ukaże się na rynku w styczniu 2021 roku, napisałem można powiedzieć w ostatniej chwili, od razu pozytywnie odpowiadając latem 2021 roku na propozycję Wydawnictwa MT Biznes.**

Z jednej strony jest ona przewodnikiem po świecie chińskiego biznesu (a w rolę tą wciela się 20 osób, z którymi prowadzę na ten temat rozmowy i które w Chinach odnosiły sukces), z drugiej jest kroniką odchodzącej epoki i zapowiedzią nowych czasów.

W ostatnich tygodniach przed publikacją książki pracowaliśmy wytrwale nad każdym szczegółem, włącznie z chińskimi przysłowiami, kaligrafią i elementami chińskiego malarstwa shan-shui, który nadać miał tej książce o chińskim biznesie z polską charakterystyką chiński charakter. W tym czasie „Biznes w Chinach” przeczytałem chyba z kilkadziesiąt razy i całkowicie straciłem do niego dystans. Dlatego, nie ma też co ukrywać, pozytywne przyjęcie książki (w czasie prapremiery, kiedy to widzowie mojego kanału na YouTube zakupili kilkaset egzemplarzy „Biznesu w Chinach”) i przesłali, bądź nawet opublikowali tak wiele pozytywnych ocen, przyjąłem z wielką ulgą.

Skupiając się na przyszłości i głównych trendach, o których rozmawialiśmy w książce, chciałbym wymienić kilka z nich.

Po pierwsze, nowe pokolenie chińskich menedżerów i sukcesja w chińskich firmach. Ludzie mówiący dobrze po angielsku i znający świat.

Po drugie, nowe technologie i nowe formy komunikacji. Odejście od relacji bezpośrednich, jak to bywało w tradycyjnym biznesie chińskim i zwrot w stronę (dawniej charakterystycznego dla świata Zachodu) protranskacyjności. Jakoś trudno mi to sobie wyobrazić w Azji, gdzie zawsze relacja była bardzo ważna, ale z drugiej strony w czasach pandemii i wideokonferencji jakoś trudno mi też sobie wyobrazić relacyjny biznes świata przedpandemicznego. Może to oznaczać, że na najwyższym poziomie ten biznes w pozostanie bardziej relacyjny lub ewentualnie ci, którzy te relacje zachowają lub zdołają zbudować w świecie cyfrowym, osiągną jeszcze większą przewagę.

Po trzecie, większa regionalizacja produkcji. Chiny wraz z koncepcją gospodarki podwójnej cyrkulacji mogą się coraz bardziej zamykać i selektywnie wybierać z zagranicy to, co jest im na rękę (tu mogę raz jeszcze napisać, że byłem szczęściarzem, mając możliwość studiowania i przebywania w Chinach, które były jednymi z najbardziej otwartych w swojej historii, a na pewno w ostatnich stuleciach).

Po czwarte, na to zamknięcie się Chin, które z kolei spowoduje zamykanie się innych bloków gospodarczych, nałoży się globalna polityka. Zakładam, że w dużo większym stopniu biznes w Chinach i z Chinami stanie się domeną wielkich korporacji lub firm mających za sobą wsparcie dużych państw.

Po piąte, co będzie konsekwencją tegoż, wzrośnie rola państw, które będą targować się dla swoich korporacji i firm, a umożliwianie im działalności może być często wynikiem dealów politycznych (i nie tylko między państwami, ale np. między Chinami a korporacjami, jak to jest w przypadku współpracy z Elonem Muskiem i Teslą ze słynną fabryką pod Szanghajem). Kraje ograniczające się do wystawiania budek w narodowych barwach i rozdawania katalogów z górskimi lub leśnymi pejzażami, mogą w tej rzeczywistości znaleźć się w zdecydowanie gorszej pozycji niż w ostatnich 30 latach.

Last but not least, będzie to czas wielkiej rewolucji technologicznej i przechodzenia do cyfrowego metawersum. Niewykluczone, że świat podzieli się na kilka rzeczywistości cyfrowych, a to chińskie będzie inne od tego, w którym znajdziemy się w Polsce.

Te i wiele innych tematów poruszyłem w książce i poruszamy na specjalnych seminariach poświęconych chińskiemu biznesowi i wielkim przemianom geopolitycznym i technologicznym, za którymi stoi dziś w dużej – jeśli nie głównej mierze – Azja i na które Państwa serdecznie zapraszam. Jestem też ciekaw bardzo Państwa opinii na ten temat.

[Fragment książki dostępny na stronie RODM Łódź](https://www.rodm-lodz.pl/aktualnosci/radoslaw-pyffel-biznes-w-chinach-jak-odniesc-sukces-w-chinskim-swiecie/ "https://www.rodm-lodz.pl/aktualnosci/radoslaw-pyffel-biznes-w-chinach-jak-odniesc-sukces-w-chinskim-swiecie/"). 

**Fot.: Media społecznościowe Radosława Pyffla.** 

Radosław Pyffel: [Biznes w Chinach. Jak odnieść sukces w chińskim świecie, Wydawnictwo MT Biznes 2022](https://bizneswchinach.pl/ "https://bizneswchinach.pl/").

Premiera książki: **28 stycznia 2022**.

Felieton ukazał się w ramach cyklu **„Pyffel komentuje”**, w którym autor analizuje bieżącą sytuację międzynarodową.

**Autor:** Radek Pyffel, (chiń. Rui De Xing)

Prezes firmy konsultingowej Blue Dragon, ekspert Instytutu Sobieskiego ds. polityki międzynarodowej i Azji.

W latach 2016–2018 członek Rady Dyrektorów Azjatyckiego Banku Inwestycji Infrastrukturalnych (AIIB) w Pekinie (z ramienia RP) i członek Rady Dyrektorów tego banku. Był pełnomocnikiem zarządu PKP Cargo ds. rynków Jedwabnego Szlaku (2018–2020), a także przedstawicielem wielu polskich i europejskich firm w Chinach i Azji Wschodniej.

Absolwent socjologii Uniwersytetu Warszawskiego (2001 r.), studia ukończył z najwyższą oceną. Stypendysta polskiego MEN na czołowych chińskich uczelniach m.in. Uniwersytecie Sun Yat Sena w Kantonie (广州中山大学) i Uniwersytecie Pekińskim (北京大学). Przebywał też na stypendium językowym na Tajwanie. Włada językiem chińskim, angielskim, rosyjskim i niemieckim. W 2004 roku przyjęty z wyróżnieniem do Szkoły Nauk Społecznych i nominowany do nagrody Prezesa PAN. Autor kilku książek dotyczących Chin i Azji, m.in. „Chiny w roku olimpiady” (2008), „Chińska ruletka i co dalej?” (2008).

Wykładowca m.in.: Akademii Leona Koźmińskiego, Collegium Civitas, okazjonalnie Uniwersytetu Jagiellońskiego oraz autor programów edukacyjnych poświęconych Azji w tym „Chiński biznes” i „Azjatycki Wiek”.

Zadanie publiczne współfinansowane przez Ministerstwo Spraw Zagranicznych RP w konkursie „Regionalny Ośrodek Debaty Międzynarodowej 2019-2021”.

Publikacja wyraża jedynie poglądy autora/ów i nie może być utożsamiana z oficjalnym stanowiskiem Ministerstwa Spraw Zagranicznych RP.