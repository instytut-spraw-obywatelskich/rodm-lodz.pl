+++
date = 2020-05-28T22:00:00Z
draft = true
main_image = "/v1590744834/rodm/Podcast_2_strona_hagzss.jpg"
slug = "koronawirus-w-azji-poludniowo-wschodniej"
title = "Koronawirus w Azji Południowo-Wschodniej"

+++
W jaki sposób kraje Azji Południowo-Wschodniej radzą sobie z koronawirusem? Jak tzw. pandemia wpływa na relacje polityczno-gospodarcze, pomiędzy poszczególnymi krajami azjatyckimi a Chinami? Czy próbują one ugrać własne interesy, czy to z Chinami, czy np. z USA w basenie Pacyfiku? Jak Australia radzi sobie z pandemicznym kryzysem i coraz bardziej napiętymi stosunkami na linii: Pekin-Waszyngton? 

Michał Lubina odpowiada, Rafał Górski pyta.

**„Dość dobrze sobie radzą, natomiast przede wszystkim w dużej części wynika to z tego, że mają szczęście, dlatego, że obecne fale koronawirusa, które dotykają różnych części świata \[…\] Na pierwszym miejscu wśród krajów regionu jest Singapur, który ma 22460 przypadków, na drugim jest Indonezja 13645, na trzecim Filipiny 10610, potem jeszcze Tajlandia 3000, a pozostałe kraje mają śladowe ilości po 100, 200. \[…\] Tu się szczególnie Wietnam wyróżnia, który ma oficjalnie 288”** odpowiada Michał Lubina na pytanie o to, jak z koronawirusem radzą sobie kraje Azji Południowo-Wschodniej (rozmowa została przeprowadzona 9 maja br.).  
  
**„\[…\] w Chinach również w mniejszym stopniu niż w innych krajach polityka zagraniczna jest funkcją polityki wewnętrznej i ten kurs, taki bardzo ostry Xi Jinpinga \[...\] tak naprawdę doprowadził do tego, że teraz, kiedy Chiny mają problemy realne, to pozycja samego Xi słabnie \[…\] tym bardziej on na zewnątrz nie może pokazywać słabości, tylko przykrywa tę słabość taką arogancją i pohukiwaniem \[…\]”** odpowiada Michał Lubina na pytanie o to, jak Australia radzi sobie z napiętymi stosunkami Chin ze Stanami Zjednoczonymi.  
  
**„\[…\] o wewnętrznych rozgrywkach Korei Północnej wiemy naprawdę bardzo mało. W Przypadku Kim Dzong Una on się próbował trochę wyrwać z tej dominacji chińskiej. \[…\] Reżim północnokoreański to jest bardzo racjonalny reżim. To jest reżim, który chce przetrwać i na razie mu się ta sztuka udaje, więc swój cel statutowy realizuje”** odpowiada Michał Lubina na pytanie o to, co się dzieje w Korei Północnej.

Zachęcamy do wysłuchania całej rozmowy w ramach audycji [„Czy masz świadomość?”](https://instytutsprawobywatelskich.pl/koronawirus-w-azji-poludniowo-wschodniej/ "https://instytutsprawobywatelskich.pl/koronawirus-w-azji-poludniowo-wschodniej/"): 

{{< youtube UqtukIgPatc&t >}}

![](https://res.cloudinary.com/inspro/image/upload/v1589991167/rodm/Michal-Lubina_wesoiv.jpg)

Michał Lubina, doktor nauk społecznych, adiunkt w Instytucie Bliskiego i Dalekiego Wschodu UJ, autor siedmiu książek, w tym dwóch bestsellerów naukowych - “Niedźwiedź w cieniu smoka. Rosja-Chiny 1991-2014” (Kraków, Akademicka 2014) i “Pani Birmy. Biografia polityczna Aung San Suu Kyi” (Warszawa, PWN 2015), a także debiutu międzynarodowego “Russia and China. A Political Marriage of Convenience” (Opladen-Berlin-Toronto 2017) oraz monografii habilitacyjnej “The Moral Democracy”. Odwiedził ponad 70 krajów świata, mieszkał w Rosji, Chinach i Tajlandii (w Bangkoku pracował jako profesor wizytujący).

Zadanie publiczne współfinansowane przez Ministerstwo Spraw Zagranicznych RP w konkursie „Regionalny Ośrodek Debaty Międzynarodowej 2019-2021”.

Publikacja wyraża jedynie poglądy autora/ów i nie może być utożsamiana z oficjalnym stanowiskiem Ministerstwa Spraw Zagranicznych RP.