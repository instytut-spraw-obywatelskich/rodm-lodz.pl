+++
date = 2020-10-27T23:00:00Z
main_image = "/v1603872497/rodm/strona_rodm_i7sb4d.jpg"
slug = "zapraszamy-na-II-edycje--forum-geopolitycznego"
title = "Zapraszamy na II edycję Forum Geopolitycznego! "

+++
#### **Po ubiegłorocznym sukcesie I edycji Forum Geopolitycznego kontynuujemy dyskusję o świecie. Pomimo pandemii koronawirusa świat pędzi i stawia przed nami kolejne wyzwania. Jaka czeka nas przyszłość po covid-19? Jakie perspektywy rysują się przed Polską? Czy „czarny ląd” zostanie zdominowany przez „czerwonego smoka”? Jak traktować „Granice wzrostu”, najważniejszą pracę badawczą naukowców lat 70. — jako profetyczną zapowiedź świata, czy rozhisteryzowaną wizję naukowców? A nowe technologie są szansą zmiany i usprawnienia świata, czy jednak zagładą ludzkości?**

Pytania można by mnożyć, a my spróbujemy odpowiedzieć, choć na część z nich podczas II edycji Forum Geopolitycznego. Z uwagi na obecną sytuację epidemiologiczną wydarzenie odbędzie się w formie wirtualnej, gdzie od 24 do 27 listopada 2020 roku spędzicie Państwo z nami tydzień z debatą o wyzwaniach współczesnego świata.

**Uruchamiamy rejestrację na wydarzenie. Już dziś możesz dołączyć do tygodnia dyskusji o globalnych wyzwaniach.**

## [Zarejestruj się na II Forum Geopolityczne](https://zoom.us/webinar/register/WN_Qz-CXQd5T3aEQG5xi_s9Jw "https://zoom.us/webinar/register/WN_Qz-CXQd5T3aEQG5xi_s9Jw")

Tygodnik Spraw Obywatelskich objął patronat nad wydarzeniem.

### **Program II edycji Forum Geopolitycznego**

**24-27 listopada 2020**

Debaty online

Wtorek 24 listopada  
18:00-20:00

Panel – **Samodzielność strategiczna – Jak obronić Polskę?**

1. Leszek Sykulski – historyk, doktor nauk o polityce, prezes Polskiego Towarzystwa Geostrategicznego. Główne obszary badawcze to: geopolityka i geostrategia, walka informacyjna, bezpieczeństwo międzynarodowe, polityka bezpieczeństwa Rosji.
2. Albert Świdziński – absolwent Collegium Civitas i Uniwersytetu Warszawskiego, wcześniej studiował psychologię na Uniwersytecie w Aberdeen, dyrektor analiz w Strategy&Future.
3. Bogdan Góralczyk – politolog, sinolog, dyplomata i publicysta. W latach 2003-2008 ambasador RP w Królestwie Tajlandii, Republice Filipin i Związku Myanmar (Birma).
4. Prowadzenie: Magda Doliwa – Górska – konsultantka RODM Łódź, szefowa Rady Instytutu Spraw Obywatelskich, absolwentka studiów „Biznes chiński – jak działać skutecznie w czasach Jedwabnego Szlaku” Akademia L. Koźmińskiego, słuchaczka studiów „Geopolityka i Geostrategia”.

Środa 25 listopada  
18:00-20:00

Panel – **Afryka: neokolonizacja czy game changer nowego ładu światowego?**

1. Marcin Wojtalik – działacz społeczny, pracownik organizacji pozarządowych, autor publikacji popularyzatorskich, raportów i analiz, trener, ekspert w zakresie współpracy rozwojowej i edukacji globalnej. Członek zarządu Instytutu Globalnej Odpowiedzialności (IGO), wcześniej m.in. członek zarządu Grupy Zagranica, platformy ponad 60 polskich organizacji działających na rzecz zagranicy, oraz członek pierwszej kadencji Rady Programowej Współpracy Rozwojowej przy Ministrze Spraw Zagranicznych.
2. Przedstawiciel Departamentu Afryki i Bliskiego Wschodu Ministerstwa Spraw Zagranicznych.
3. John Godson – polsko-nigierski polityk, nauczyciel akademicki, działacz samorządowy oraz rolnik. Poseł na Sejm VI i VII kadencji, od 2013 do 2014 roku wiceprezes Polski Razem. Po 2015 roku powrócił do Nigerii, gdzie poprzez swoją spółkę zaczął prowadzić liczące kilkaset hektarów ranczo o nazwie „Pilgrim Ranch”.
4. Prowadzenie: Radosław Pyffel – kierownik studiów „Biznes chiński- jak działać skutecznie w czasach Jedwabnego Szlaku” w Akademii Leona Koźminskiego. W przeszłości między innymi Alternate Director i członek Rady Dyrektorów w Azjatyckim Banku Inwestycji Infrastrukturalnych (AIIB) z ramienia RP (2016-2018), Pełnomocnik Zarządu PKP Cargo ds. rynków wschodnich, prezes think-tanku Centrum Studiów Polska-Azja (CSPA), a także autor kilku książek dotyczących Chin i Azji. Studiował (jako stypendysta MEN) na chińskich uczelniach wyższych m.in. Sun Yat Sen University w Kantonie i Beijing University.

Czwartek 26 listopada  
18:00-20:00

Panel – **Czy istnieją granice wzrostu?**

1. Marek Tatała – ekonomista, analityk, komentator wydarzeń polityczno-gospodarczych. Od 2010 r. współpracownik Forum Obywatelskiego Rozwoju, gdzie od jesieni 2013 r. pełni funkcję Wiceprezesa Zarządu. Założyciel „Legalnie nad Wisłą”. Redaktor naczelny Bloga Obywatelskiego Rozwoju. Studiował ekonomię i ekonomiczną analizę prawa w Szkole Głównej Handlowej oraz ekonomię i nauki polityczne na Uniwersytecie w Bristolu w Wielkiej Brytanii. Były prezes Polish Society of University of Bristol i były członek Zarządu SKN Ekonomicznej Analizy Prawa. 
2. Jan Chudzyński – absolwent Szkoły Głównej Handlowej w Warszawie oraz studiów Rozwój i wzrost gospodarczy na Uniwersytecie Karola III w Madrycie. W ramach międzynarodowego ruchu Rethinking Economics domaga się zmian w nauczaniu ekonomii, w szczególności w odniesieniu do wzrostu gospodarczego i środowiska. Pisze o ekonomii, pyta ekonomistów, prowadzi fanpage „Ekonomia a klimat”.
3. prof. Elżbieta Mączyńska – ekonomistka, prof. dr hab. nauk ekonomicznych, absolwentka studiów ekonomicznych Związana ze Szkołą Główną Handlową w Warszawie (SGH), kierownik studiów podyplomowych „Wycena Nieruchomości”.
4. Prowadzenie: Marcin Giełzak (Fundacja Ambitna Polska).

Piątek 27 listopada  
18:00-20:00

Panel – **Czy nowe technologie nas uratują czy zniszczą?**

1. Andrzej Zybertowicz – socjolog, publicysta, nauczyciel akademicki, profesor nadzwyczajny Uniwersytetu Mikołaja Kopernika w Toruniu. W latach 2008–2010 doradca społeczny prezydenta RP Lecha Kaczyńskiego, od 2015 doradca społeczny prezydenta RP Andrzeja Dudy, doradca szefa Biura Bezpieczeństwa Narodowego (BBN).
2. Maciej Kawecki – doktor nauk prawnych, nauczyciel akademicki, urzędnik państwowy, koordynator krajowej reformy ochrony danych osobowych, od 2018 r. dyrektor departamentu zarządzania danymi w Ministerstwie Cyfryzacji. W 2018 zajął 23 miejsce w rankingu 50 najbardziej wpływowych prawników w Polsce Dziennika Gazety Prawnej, w 2019 awansował w tym samym rankingu na 15 pozycję, zostając uznanym „twarzą RODO w Polsce”. Od października 2019 r. Dziekan Wyższej Szkoły Bankowej w Warszawie. Prezes Zarządu Instytut Polska Przyszłości im. Stanisława Lema.
3. Jan J. Zygmuntowski – ekonomista związany z obszarami innowacji, cyfrowej gospodarki i zrównoważonego rozwoju. Założyciel i były Prezes zarządu think-tanku Instrat. Doświadczenie zdobywał m.in. w Polskim Funduszu Rozwoju. Doradza i wspiera w rozwoju projekty technologiczne z pozytywnym wpływem społecznym. Obecnie wykłada na Akademii Leona Koźmińskiego i jest współprzewodniczącym Polskiej Sieci Ekonomii.
4. Prowadzenie: Rafał Górski – prezes Instytutu Spraw Obywatelskich, redaktor naczelny Tygodnika Spraw Obywatelskich. Od 1995 roku na frontach kampanii obywatelskich m.in. Tiry na tory, Obywatele decydują, Centrum Wspierania Rad Pracowników, Wolne od GMO? Chcę wiedzieć! Pisał m.in. dla Magazynu Obywatel, Tygodnika Solidarność, Super Expressu, Wprost.

### **Relacja z I edycji Forum Geopolitycznego:**

{{< youtube eacMDaZZ13o >}}

**II edycję Forum Geopolitycznego organizuje** [**Instytut Spraw Obywatelskich**](https://instytutsprawobywatelskich.pl/ "https://instytutsprawobywatelskich.pl/") **w ramach Regionalnego Ośrodka Debaty Międzynarodowej w Łodzi.**

Celem RODM jest przybliżenie obywatelom polskiej polityki zagranicznej oraz wzmocnienie kanałów współpracy pomiędzy Ministerstwem Spraw Zagranicznych, samorządem i organizacjami pozarządowymi. Ośrodek jest odpowiedzialny za animowanie i inicjowanie w regionie spotkań, debat i innych wydarzeń z udziałem przedstawicieli najważniejszych instytucji, organizacji oraz ośrodków analityczno-badawczych. Spotkania oraz debaty są okazją do dyskusji na temat funkcjonowania polskiej polityki zagranicznej w kontekście regionalnym.

**RODM w Łodzi jest współfinansowany przez Ministerstwo Spraw Zagranicznych RP w konkursie „Regionalny Ośrodek Debaty Międzynarodowej 2019-2021”.**