+++
date = 2020-10-27T23:00:00Z
main_image = "/v1603872497/rodm/strona_rodm_i7sb4d.jpg"
slug = "zapraszamy-na-II-edycje--forum-geopolitycznego"
title = "Zapraszamy na II edycję Forum Geopolitycznego! "

+++
#### **Po ubiegłorocznym sukcesie I edycji Forum Geopolitycznego kontynuujemy dyskusję o świecie. Pomimo pandemii koronawirusa świat pędzi i stawia przed nami kolejne wyzwania. Jaka czeka nas przyszłość po covid-19? Jakie perspektywy rysują się przed Polską? Czy „czarny ląd” zostanie zdominowany przez „czerwonego smoka”? Jak traktować „Granice wzrostu”, najważniejszą pracę badawczą naukowców lat 70. — jako profetyczną zapowiedź świata, czy rozhisteryzowaną wizję naukowców? A nowe technologie są szansą zmiany i usprawnienia świata, czy jednak zagładą ludzkości?**

Pytania można by mnożyć, a my spróbujemy odpowiedzieć, choć na część z nich podczas II edycji Forum Geopolitycznego. Z uwagi na obecną sytuację epidemiologiczną wydarzenie odbędzie się w formie wirtualnej, gdzie od 24 do 27 listopada 2020 roku spędzicie Państwo z nami tydzień z debatą o wyzwaniach współczesnego świata.

**Już wkrótce zamieścimy tutaj link do rejestracji na wydarzenie.**

### **Program II edycji Forum Geopolitycznego**

**24-27 listopada 2020**

Debaty online

Wtorek 24 listopada  
18:00-20:00

Panel – **Samodzielność strategiczna – Jak obronić Polskę?**

1. Leszek Sykulski – historyk, doktor nauk o polityce, prezes Polskiego Towarzystwa Geostrategicznego. Główne obszary badawcze to: geopolityka i geostrategia, walka informacyjna, bezpieczeństwo międzynarodowe, polityka bezpieczeństwa Rosji.
2. Albert Świdziński – absolwent Collegium Civitas i Uniwersytetu Warszawskiego, wcześniej studiował psychologię na Uniwersytecie w Aberdeen, dyrektor analiz w Strategy&Future.
3. Bogdan Góralczyk – politolog, sinolog, dyplomata i publicysta. W latach 2003-2008 ambasador RP w Królestwie Tajlandii, Republice Filipin i Związku Myanmar (Birma).
4. Tomasz Gabiś – publicysta, myśliciel konserwatywny, w latach 1991–2003 był redaktorem naczelnym pisma „Stańczyk”, autor książki „Gry Imperialne”. **(TBC – do potwierdzenia)**
5. Prowadzenie: Magda Doliwa – Górska – konsultantka RODM Łódź, szefowa Rady Instytutu Spraw Obywatelskich, absolwentka studiów „Biznes chiński – jak działać skutecznie w czasach Jedwabnego Szlaku” Akademia L. Koźmińskiego, słuchaczka studiów „Geopolityka i Geostrategia”.

Środa 25 listopada   
18:00-20:00

Panel – **Afryka: neokolonizacja czy game changer nowego ładu światowego?**

1. Marcin Wojtalik – działacz społeczny, pracownik organizacji pozarządowych, autor publikacji popularyzatorskich, raportów i analiz, trener, ekspert w zakresie współpracy rozwojowej i edukacji globalnej. Członek zarządu Instytutu Globalnej Odpowiedzialności (IGO), wcześniej m.in. członek zarządu Grupy Zagranica, platformy ponad 60 polskich organizacji działających na rzecz zagranicy, oraz członek pierwszej kadencji Rady Programowej Współpracy Rozwojowej przy Ministrze Spraw Zagranicznych.
2. Przedstawiciel Departamentu Afryki i Bliskiego Wschodu Ministerstwa Spraw Zagranicznych.
3. John Godson – polsko-nigierski polityk, nauczyciel akademicki, działacz samorządowy oraz rolnik. Poseł na Sejm VI i VII kadencji, od 2013 do 2014 roku wiceprezes Polski Razem. Po 2015 roku powrócił do Nigerii, gdzie poprzez swoją spółkę zaczął prowadzić liczące kilkaset hektarów ranczoo nazwie „Pilgrim Ranch”.
4. Prowadzenie: Grzegorz Kmieciński (PwC). **(TBC – do potwierdzenia)**

Czwartek 26 listopada   
18:00-20:00

Panel – **Czy istnieją granice wzrostu?**

1. Paweł Szypulski – dyrektor programowy Greenpeace Polska. **(TBC – do potwierdzenia)**
2. Jan Chudzyński – ekonomista, członek ruchu Rethinking Economics. Jest przekonany, że w dużej mierze to idee ujęte w programach nauczania ekonomii i nauk o zarządzaniu są źródłem kryzysów, z jakimi współcześnie się mierzymy. Pyta i pisze m.in. w Zielonych Wiadomościach, Dzikim Życiu, F5. Prowadzi fanpage „Ekonomia a klimat”.
3. prof. Elżbieta Mączyńska – ekonomistka, prof. dr hab. nauk ekonomicznych, absolwentka studiów ekonomicznych Związana ze Szkołą Główną Handlową w Warszawie (SGH), kierownik studiów podyplomowych „Wycena Nieruchomości”.
4. Prowadzenie: Marcin Giełzak (Fundacja Ambitna Polska).

Piątek 27 listopada   
18:00-20:00

Panel – **Czy nowe technologie nas uratują czy zniszczą?**

1. Andrzej Zybertowicz – socjolog, publicysta, nauczyciel akademicki, profesor nadzwyczajny Uniwersytetu Mikołaja Kopernika w Toruniu. W latach 2008–2010 doradca społeczny prezydenta RP Lecha Kaczyńskiego, od 2015 doradca społeczny prezydenta RP Andrzeja Dudy, doradca szefa Biura Bezpieczeństwa Narodowego (BBN).
2. Małgorzata Fraser – dziennikarka i edukatorka cyfrowa, szczególnie zainteresowana wpływem cyberbezpieczeństwa na geopolitykę. Bada zagadnienia prywatności w internecie i analizuje przemiany, jakie pod wpływem nowych technologii zachodzą w społeczeństwie.
3. Wiesław Bartkowski – projektant interakcji i badacz systemów złożonych. Kierownik i współtwórca studiów podyplomowych CreativeCoding.pl antydyscyplinarnie przełamujących granice pomiędzy sztuką, dizajnem, nauką i technologią. Twórca terminu i manifestu „materia kodu”. Pracuje na Uniwersytecie SWPS. Uczy artystów i projektantów wykorzystywania w swoim warsztacie „materii kodu”. **(TBC – do potwierdzenia)**
4. Prowadzenie: Rafał Górski – prezes Instytutu Spraw Obywatelskich, redaktor naczelny Tygodnika Spraw Obywatelskich. Od 1995 roku na frontach kampanii obywatelskich m.in. Tiry na tory, Obywatele decydują, Centrum Wspierania Rad Pracowników, Wolne od GMO? Chcę wiedzieć! Pisał m.in. dla Magazynu Obywatel, Tygodnika Solidarność, Super Expressu, Wprost.

### **Relacja z I edycji Forum Geopolitycznego:**

{{< youtube eacMDaZZ13o >}}

**II edycję Forum Geopolitycznego organizuje** [**Instytut Spraw Obywatelskich**](https://instytutsprawobywatelskich.pl/ "https://instytutsprawobywatelskich.pl/") **w ramach Regionalnego Ośrodka Debaty Międzynarodowej w Łodzi.** 

Celem RODM jest przybliżenie obywatelom polskiej polityki zagranicznej oraz wzmocnienie kanałów współpracy pomiędzy Ministerstwem Spraw Zagranicznych, samorządem i organizacjami pozarządowymi. Ośrodek jest odpowiedzialny za animowanie i inicjowanie w regionie spotkań, debat i innych wydarzeń z udziałem przedstawicieli najważniejszych instytucji, organizacji oraz ośrodków analityczno-badawczych. Spotkania oraz debaty są okazją do dyskusji na temat funkcjonowania polskiej polityki zagranicznej w kontekście regionalnym.

**RODM w Łodzi jest współfinansowany przez Ministerstwo Spraw Zagranicznych RP w konkursie „Regionalny Ośrodek Debaty Międzynarodowej 2019-2021”.**