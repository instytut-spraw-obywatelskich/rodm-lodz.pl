+++
date = 2020-07-29T22:00:00Z
main_image = "/v1596106852/rodm/z24897580V_Lodz--28-lipca-2018--595--urodziny-Lodzi--ulica-Pi_xrnvu3.jpg"
slug = "rodm-turysta-lodz"
title = "RODMturysta – Łódź"

+++
### **Ul. Piotrkowska**

Ul. Piotrkowska jest jedną z najdłuższych ulic w Europie, liczy około 4,2 km i znajduje się pomiędzy pl. Wolności a pl. Niepodległości. Stanowi najbardziej rozpoznawalną część Łodzi. Podobnie jak Łódź jest tyglem wielokulturowości, tak Piotrkowska łączy obecnie handel z rozrywką i gastronomią. Wzdłuż ulicy spotkać można wiele kamienic z przełomu XIX i XX wieku. Wyjątkowe są też podwórka, pełne historii oraz punkty usługowe i gastronomiczne. Piotrkowska przyciąga łodzian i turystów niepowtarzalnym klimatem o każdej porze dnia i roku. To ulica kontrastów, która od zawsze skupia, jak w soczewce wszystko, co łódzkie.

![](https://res.cloudinary.com/inspro/image/upload/v1596105387/rodm/z24897580V_Lodz--28-lipca-2018--595--urodziny-Lodzi--ulica-Pi_pahoje.jpg)

### **Muzeum Pałac Herbsta**

Muzeum Pałac Herbsta jest częścią Muzeum Sztuki w Łodzi. Mieści się w neorenesansowej willi Edwarda Herbsta, w której zamieszkała najstarsza córka Karola Scheiblera – Matylda – z mężem Edwardem Herbstem. To perła wśród łódzkich pałaców, która prezentuje styl życia zamożnej fabrykanckiej rodziny. Willa została wybudowana w 1876 roku. Autorem projektu jest architekt miejski Hilary Majewski. Otacza ją piękny ogród, który nadaje całej rezydencji lekko wiejskiego charakteru. Willa do 1942 roku pozostawała w posiadaniu rodziny Herbstów. Mieszkały w niej dwa pokolenia, Matylda i Edward, a później ich syn Leon z żoną Aleksandrą. W 1976 roku rezydencję przejęło Muzeum Sztuki, a w latach 2011-2013 przeprowadzono drobiazgowy remont, który przywrócił wygląd rezydencji z czasów Matyldy i Edwarda.

![](https://res.cloudinary.com/inspro/image/upload/v1596105483/rodm/herbsta_lbbktg.jpg)

### **Księży Młyn**

Księży Młyn to zespół fabryczno-mieszkalny, który został wybudowany w XIX wieku przez Karola Scheiblera. Stanowił samowystarczalne miasto w mieście. Obecnie, to największy zabytkowy kompleks fabryczny w Łodzi. Na jego terenie można było znaleźć przypominającą zamek przędzalnię, magazyny, famuły, czyli dobry robotnicze. Była też szkoła, straż pożarna, a nawet dwa szpitale. Upadek przemysłu włókienniczego wymusił zmianę funkcji osiedla. Dziś

Księży Młyn stanowi jedną z wielu atrakcji turystycznych Łodzi. Przyciąga rzesze turystów gotowy do odkrywania wszystkich jego tajemnic.

![](https://res.cloudinary.com/inspro/image/upload/v1596105925/rodm/csm_Ksiezy_Mlyn_d.przedzalnia_ob._lofty_fot._P._Wojtyczka_93c0a0f0ec_reb1dx.jpg)

### **Pałac Poznańskiego**

W pałacu rodziny Poznańskich mieści się obecnie siedziba Muzeum Miasta Łodzi. Rodzina Poznańskich jest jednym z najbogatszych rodów fabrykanckich Łodzi XIX wieku. Rezydencja jest najbardziej rozpoznawalną budowlą oraz świadectwem XIX wiecznej historii Łodzi. Pałac jest utrzymany w stylu barokowo-klasycystycznym. Bez wątpienia należy do jednego z najpiękniejszych polskich pałaców. Mówiąc o pałacu Izaaka Poznańskiego, trzeba wspomnieć o „Ziemi Obiecanej” w reżyserii Andrzeja Wajdy. To właśnie rezydencja rodziny Poznańskich była jedną z lokalizacji, gdzie kręcono film. Dzięki niemu możemy zobaczyć, jak kiedyś pałac tętnił życiem ówczesnych elit.

![](https://res.cloudinary.com/inspro/image/upload/v1596106158/rodm/poznanski_2_gqzuih.jpg)

### **Łódzkie Murale**

Łódzkie murale są nieodłączną częścią miasta. Stanowią stały punkt na macie wycieczkowej. Pojawiają się jak grzyby po deszczu. Łódzkie murale stanowią największą w Polsce zewnętrzną galerię miejską. Jednym z najbardziej charakterystycznych łódzkich murali, jest ten poświęcony Arturowi Rubinsteinowi u zbiegu ulic Sienkiewicza i Traugutta. Autorem tego dzieła jest Brazylijczyk Eduardo Kobra. Mural usytuowany jest visa-a-vis gmachu Filharmonii Łódzkiej oraz w pobliżu Dworca Łódź Fabryczna.

![](https://res.cloudinary.com/inspro/image/upload/v1596106245/rodm/mural_hdfk1w.jpg)

### **Park Ocalałych**

To najmłodszy łódzki park. Pierwotna koncepcja parku opierała się na idei stworzenia jednej dużej grupy drzew, które miały symbolizować kolumnę ludzi prowadzonych na zagładę. Koncepcję zmieniono, gdy prezydent Kropiwnicki zdecydował o zlokalizowaniu w parku Pomnika Polaków Ratujących Żydów podczas II wojny światowej.

![](https://res.cloudinary.com/inspro/image/upload/v1596106384/rodm/park_sr79v9.jpg)

### **EC1 Łódź- Miasto Kultury**

To instytucja kultury współprowadzona przez miasto Łódź oraz Ministra Kultury i Dziedzictwa Narodowego. Działa na przestrzeni rozbudowanego i rewitalizowanego kompleksu pierwszej łódzkiej elektrowni. W kompleksie dawnej EC1 znajdują się Centrum Nauki i Techniki, Planetarium EC1, Centrum Komiksu i Narracji Interaktywnej, Narodowe Centrum Kultury Filmowej oraz Łódź Film Commission.

![](https://res.cloudinary.com/inspro/image/upload/v1596106535/rodm/ec1_o3lku7.png)

### **Muzeum Tradycji Niepodległościowych w Łodzi Oddział Stacja Radegast**

Stacja Radegast jest zabytkowym budynkiem kolejowym z 1941 roku. Podczas II wojny światowej była związana z gettem, utworzonym w 1940 roku w Łodzi (Litzmannstadt). Od stycznia 1942 r. Stacja stała się miejscem, z którego wywożono ludność żydowską do obozów zagłady Kulmhof w Chełmnie nad Nerem i Auschwitz-Birkenau. Dziś budynek ten jest miejscem pamięci, elementem Pomnika Zagłady Litzmannstadt Getto, powstałym w 2004 r. oraz siedzibą oddziału Muzeum Tradycji Niepodległościowych w Łodzi.

![](https://res.cloudinary.com/inspro/image/upload/v1596106601/rodm/radegast_iii_vviyrg.jpg)

Źródła fotografii:  
1) https://uml.lodz.pl/czas-wolny/ulica-piotrkowska/

2) https://www.palac-herbsta.org.pl/strona-13-historia.html https://lodz.travel/turystyka/co-zobaczyc/lodzkie-muzea/muzeum-palac-herbsta-oddzial-muzeum-sztuki/

3) https://lodz.travel/turystyka/co-zobaczyc/ksiezy-mlyn/

4) https://lodz.travel/turystyka/co-zobaczyc/lodzkie-muzea/muzeum-miasta-lodzi/

5) https://lodz.travel/turystyka/co-zobaczyc/murale/

6) https://www.centrumdialogu.com/park-ocalalych

7) https://ec1lodz.pl/ https://www.facebook.com/EC1LodzMiastoKultury/

8) https://muzeumtradycji.pl/oddzial-stacja-radegast https://lodz.travel/turystyka/co-zobaczyc/litzmannstadt-ghetto/stacja-radegast/