+++
date = 2020-09-10T22:00:00Z
main_image = "/v1599814322/rodm/Pionierzy_RODM_fhvjdy.jpg"
slug = "o-pionierach-ameryki-recenzja-ksiazki-davida-mccullougha"
title = "O pionierach Ameryki. Recenzja książki Davida McCullougha"

+++
**„Pionierzy. Ludzie, którzy zbudowali Amerykę” Davida McCullough'a to dobrze opowiedziana historia, która zaciekawi nie tylko pasjonatów tematu, ale i laików. Dzięki niej przenosimy się do nieznanej Ameryki z początków jej istnienia. Niewątpliwie jest to książka, dzięki której zrozumiemy istotę Stanów Zjednoczonych oraz jaką musiały przebyć drogę, by stać się tym państwem, które tak dobrze znamy. Z historią Stanów Zjednoczonych warto zapoznać się choćby w kontekście zbliżających się wyborów prezydenckich (3.11.2020), a książka będzie pozycją idealną na początek.**

Przenosimy się do drugiej połowy XVIII wieku, do czasów wojny o niepodległość Stanów Zjednoczonych i początków Ameryki.

Gdy wojna o niepodległość dobiegła końca, Amerykanie zyskali nowe terytoria, które do tej pory znajdowały się pod wpływem Wielkiej Brytanii. Bogate w surowce tereny na północny zachód od rzeki Ohio czekały na osadników. Wyprawa w te rejony wymagała odwagi. Ziemie były zasiedlone przez indiańskie plemiona, które wchodziły w konflikty z osadnikami. Jednym z takich konfliktów była masakra dokonana przez amerykańską milicję na członkach plemienia Delawarów w 1782 roku. Blisko 100 członków plemienia została zatłuczonych na śmierć, ponieważ mylnie zostali oskarżeni o wzięcie udziału w morderstwie na rodzinie osadników. Delawarowie w ramach zemsty dokonali egzekucji pułkownika Williama Crawforda, przyjaciela Jerzego Waszyngtona. To tylko jedna z wielu takich sytuacji. Każdy konflikt pokazuje, że droga, którą przeszli osadnicy, by stworzyć silne państwo, które znamy teraz, nie była usłana różami.

McCullogh nie pozwala działać swoim bohaterom w próżni. Zdradza sekrety wielkiej polityki. Autor włożył również wiele trudu w to, aby książki nie zmienić w nudną relację z akcji osadniczej. W „Pionierach” pojawia się także Aron Burr, były wiceprezydent Stanów Zjednoczonych Ameryki oraz to, jaki miał wpływ na życie mieszkańców Ohio. Oczywiście, Burr nie jest jedyną postacią przywołaną przez autora, ale patrząc na historię, był postacią niezwykle barwną i oryginalną.

„Pionierzy. Ludzie, którzy zbudowali Amerykę”, to opowieść o ludziach, którzy pokonując wszelkie przeszkody, budowali państwo, które znamy dzisiaj. Dostajemy porządnie wydaną książkę, w której znajdziemy pomocne mapki fotografie. Korespondują z klimatem treści i pomagają w pełni wciągnąć się w omawianą historię. Styl autora i to, w jaki sposób przedstawia losy amerykańskich pionierów, sprawia, że czytelnik chce więcej i z rosnącą przyjemnością zagłębia się w historię powstawania Stanów Zjednoczonych.

Zachęcamy do przeczytania i dzielenia się swoimi przemyśleniami!

**Autor i foto:** Aleksandra Rosińska, konsultantka RODM Łódź