+++
date = 2021-12-02T23:00:00Z
main_image = "/v1638549979/rodm/strona_rodm_2_mekwf6.jpg"
slug = "od-pola-do-stolu-jakiej-zywnosci-chcesz-na-swoim-talerzu"
title = "„Od pola do stołu. Jakiej żywności chcesz na swoim talerzu?” Weź udział w debacie! "

+++
### **Na debatę „Od pola do stołu. Jakiej żywności chcesz na swoim talerzu?” z udziałem Janusza Wojciechowskiego, komisarza UE ds. rolnictwa zapraszają Regionalny Ośrodek Debaty Międzynarodowej w Łodzi wraz z Koalicją Żywa Ziemia i ogólnopolską kampanią obywatelską „Chcę Wiedzieć!” Instytutu Spraw Obywatelskich. Dyskusja odbędzie się online 6 grudnia (poniedziałek) o godz. 17:00.**

Jakie szanse i zagrożenia dla rolnictwa stwarza strategia „Od pola do stołu”?

Czy konsument skorzysta na wdrożonej strategii?

Jak rolnicy będą musieli się przygotować do nowych celów Wspólnej Polityki Rolnej i wdrożenia tej strategii?

Jak pogodzić potrzeby większości obywateli UE, oczekujących znakowania żywności wolnej od GMO z presją biznesu biotechnologicznego, domagającego się deregulacji przepisów dotyczących GMO, z nowymi technikami hodowlanymi włącznie?

Wydarzenie ma na celu stworzenie przestrzeni dla społecznej dyskusji nad możliwościami transformacji gospodarki i polityk Unii Europejskiej, zgodnie z założeniami Europejskiego Zielonego Ładu, czego istotnym elementem jest kwestia rolnictwa i żywności, ujęta w strategii „Od pola do stołu”.

Debata będzie zorganizowana w ramach „Konferencji w sprawie przyszłości Europy”, czyli serii debat i dyskusji prowadzonych przez obywateli, które umożliwią mieszkańcom całej Europy podzielenie się pomysłami i pomogą kształtować naszą wspólną przyszłość.

**Transmisja live będzie dostępna na FB Regionalnego Ośrodka Debaty Międzynarodowej w Łodzi oraz Instytutu Spraw Obywatelskich**: **6 grudnia** **(poniedziałek),** **godz. 17:00.**

[**Link do wydarzenia na Facebooku**](https://fb.me/e/1nAypWtOH "https://fb.me/e/1nAypWtOH")

W debacie wezmą udział politycy, przedstawiciele sektora pozarządowego i sektora rolniczego:

* **Janusz Wojciechowski** – komisarz UE do spraw rolnictwa (od 2019 roku),
* **Czesław Siekierski*** – polityk i ekonomista od lat związany z Polskim Stronnictwem Ludowym, od 2019 roku poseł na Sejm RP,
* **Dorota Metera** – Prezes Zarządu BIOEKSPERT Sp. z o.o. - jednostki certyfikującej w rolnictwie ekologicznym, członkini Rady IFOAM EU (International Federation of Organic Agriculture Movements), Rady Rolnictwa i Produkcji Ekologicznej przy Ministrze Rolnictwa i Rozwoju Wsi oraz Komisji ds. GMO przy Ministrze Środowiska.
* **Wioletta Olejarczyk** – rolniczka agroekologiczna, inicjatorka Jurajskiej Kooperatywy Spożywczej w Częstochowie i RWS Słoneczna 25, członkini Ruchu Suwerenności Żywnościowej Nyeleni Polska.

Moderatorka: **Ewa Podolska** – dziennikarka Radia TOK FM. Specjalizuje się w tematyce medycznej oraz ekologicznej.

\*czekamy na potwierdzenie obecności