+++
date = 2020-06-17T22:00:00Z
draft = true
main_image = "/v1592510367/rodm/Fot.13_RODM_efdgot.png"
slug = "dyplomacja-czasow-wojny-ambasady-poselstwa-i-konsulaty"
title = "Dyplomacja czasów wojny. Ambasady, poselstwa i konsulaty"

+++
## 📜✒️Cykl historyczny - [#DyplomacjaCzasówWojny](https://www.facebook.com/hashtag/dyplomacjaczas%C3%B3wwojny?source=feed_text&epa=HASHTAG&__xts__%5B0%5D=68.ARBGHv06gMDPAP6cd_qLlWcu3dciHV2_8SSgZBiyVLxZ_itchJhmv3nux0NGgK91KtHYU0Brr3ZXP7EknCFcfZXgOQVB75RYqTHjyUzma4tPbuyw7ehIuuq7ek6Wha37paxxhIQzuJij148U9QmX1sdAC4i7hCkVPRuWWuJRoCyF3oXkQVL_JeUvit877a4Ovcr_i1H1LiEm9bbb8QL7WQ-wrpsMVQMM9ihAm3Q5a7snfVklcesGPJCSx1X9aU5JeOSrL2ZnBlYeOgdgm7X77hFXV57IR6Z9gfVNhq9hLGfdJ_tDEod04DsaOt_ONRwmFxWCDygDH5aW9KfGvRAkJIc&__tn__=%2ANK-R) 🕰⌛️

**Przed wrześniem 1939 roku Polska posiadała na całym świecie 10 ambasad, 20 poselstw, 24 konsulaty generalne i 42 konsulaty oraz blisko 130 konsulatów honorowych. Wybuch wojny, a następnie rozwój wydarzeń politycznych w latach 1939-1945 spowodowały, że sieć polskich placówek uległa znacznym zmianom.** 

Atak III Rzeszy na Polskę oznaczał kres działalności Ambasady RP w Berlinie i 14 urzędujących w Niemczech urzędów konsularnych, zaś agresja Związku Radzieckiego – likwidację placówek w Moskwie, Kijowie, Mińsku i Leningradzie. W latach 1939-1941 na skutek nacisków władz niemieckich zamknięte zostały polskie przedstawicielstwa w krajach zdominowanych przez III Rzeszę m.in. w Rumunii, na Węgrzech, w Bułgarii, Jugosławii, Grecji i Finlandii. Po przystąpieniu do wojny Włoch w 1940 roku zakończyła działalność ambasada RP w Rzymie, a polska placówka przy Stolicy Apostolskiej, wcześniej znajdująca się w jednym z rzymskich pałaców, musiała przenieść swą siedzibę do skromnych biur na terenie Watykanu. W niektórych krajach świata polscy dyplomaci mogli kontynuować jednak swą pracę w dotychczasowych warunkach – pozostały w swych siedzibach ambasady w Londynie, Waszyngtonie i Ankarze oraz poselstwa w Bernie, Buenos Aires, Lizbonie, Madrycie, Meksyku, Rio de Janeiro, Szanghaju, Sztokholmie, Kairze i Teheranie.

Po wznowieniu stosunków dyplomatycznych ze Związkiem Radzieckim rozpoczęło pracę 21 terenowych delegatur Ambasady RP w Moskwie. Wszystkie zakończyły działalność po zerwaniu przez ZSRR stosunków z Polską po odkryciu grobów katyńskich w 1943 roku. Dowodem na znaczenie kontaktów z państwami pozaeuropejskimi stało się podniesienie poselstwa w Szanghaju do rangi ambasady, przeniesionej, zgodnie z życzeniem władz chińskich do miasta Chongqing oraz otwarcie poselstw w Ottawie i Bagdadzie.

Ilustracja: Ambasada RP w Chongqingu w 1945 roku.