+++
date = 2020-09-06T22:00:00Z
draft = true
main_image = "/v1599554140/rodm/strona_RODM_spacer_III_lt4kov.jpg"
slug = "ruszamy-na-szlak-lodzi-kobiecej"
title = "Ruszamy na szlak Łodzi kobiecej "

+++
### **Na wędrówkę po Łodzi szlakiem kobiet zapraszają Regionalny Ośrodek Debaty Międzynarodowej w Łodzi i Centrum Inicjatyw na Rzecz Rozwoju REGIO.**

Cykl **#RODMturysta** zachęca do poznawania różnych regionów i najciekawszych obszarów naszego kraju. To okazja do zwiedzania zakątków Polski, poznania naszej kultury, historii, przyrody i tradycji kulinarnych. W te działania doskonale wpisują się spacery tematyczne po Łodzi.

Łódź ma niezwykłe bogatą historię. Cykl naszych spacerów tematycznych przybliży ją mieszkańcom miasta i regionu. Poznamy Łódź filmową, literacką, wielkomiejską. Zwiedzimy Księży Młyn i doświadczymy wielokulturowości Łodzi.

Na najbliższy spacer **Szlakiem Łodzi kobiecej** **zapraszamy w niedzielę, 13.09.2020 r. o godz. 11:00, miejsce startu: Pasaż Róży, ul. Piotrkowska 3.**

**Udział w wydarzeniu jest bezpłatny. W związku z aktualną sytuacją epidemiologiczną prosimy o zachowanie środków bezpieczeństwa: zakrywanie ust i nosa lub zachowanie bezpiecznego dystansu.**

Idąc ul. Piotrkowską, mijamy rzeźby tworzące Galerię Wielkich Łodzian. Ani jedna z nich nie przedstawia kobiety!? Dlaczego? Przecież było wiele wybitnych łodzianek. Obalając stereotypy my poszukamy miejsc związanych z historią łódzkich kobiet i ich dokonaniami. Bohaterkami spaceru będą m.in. artystki, działaczki społeczne, pisarki – te znane i te zapomniane – których losy splotły się z naszym miastem.

Mamy nadzieję, że nasze spacery odkryją przed Wami wszystkie tajemnice Łodzi. Zapraszamy serdecznie!

**Harmonogram pozostałych spacerów:**

20 września godz. 11:00: Szlak Łodzi żydowskiej (Bałuty), miejsce startu: Brama Manufaktury, ul. Ogrodowa 17.

27 września godz. 11:00: Szlak Łodzi literackiej, miejsce startu: Kuferek Reymonta, ul. Piotrkowska 137.

11 października godz. 11:00: Szlak Łodzi wielokulturowej (Centrum), miejsce startu: Instytut Europejski, ul. Piotrkowska 262.

18 października godz. 11:00: Szlak Łodzi przemysłowej (Księży Młyn), miejsce startu: Muzeum Kinematografii, pl. Zwycięstwa 1.

25 października godz. 11:00: Szlak Łodzi wielkomiejskiej (Piotrkowska), miejsce startu: Pomnik Jednorożca, ul. Piotrkowska/ al. Mickiewicza.

**Foto:** Grażyna Jakubowska