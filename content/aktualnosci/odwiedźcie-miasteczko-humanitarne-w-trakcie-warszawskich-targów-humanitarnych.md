+++
date = "2019-04-15T22:00:00+00:00"
main_image = "/v1555438423/rodm/WHE.jpg"
slug = "warszawskie-targi-humanitarne"
title = "Odwiedźcie Miasteczko Humanitarne w trakcie Warszawskich Targów Humanitarnych"

+++
**Warsaw Humanitarian Expo (WHE) – Warszawskie Targi Humanitarne**

11-13 czerwca 2019 r., PTAK Warsaw Expo Warszawa-Nadarzyn

**Odwiedźcie Miasteczko Humanitarne w trakcie Warszawskich Targów Humanitarnych.**

Poznajcie ludzi zaangażowanych na co dzień w pomoc humanitarną i organizacje prowadzące akcje pomocowe na całym świecie. Przysłuchajcie się interesującym debatom o sposobach zapobiegania i zwalczania skutków klęsk żywiołowych, czy możliwościach wykorzystania nowoczesnych technologii w pomocy humanitarnej. Poznajcie pracowników organizacji pozarządowych i ONZ, którzy pracują w Polsce i na świecie. Dowiedzcie się, jak wyjechać na misje humanitarne prowadzone przez organizacje międzynarodowe.

Czekają na was pokazy ratownictwa, będziecie mogli nauczyć się, jak udzielać pierwszej pomocy, reagować w sytuacji zagrożenia. Będziecie mogli wziąć udział w wykładach dotyczących międzynarodowego prawa humanitarnego, czy warsztatach dla przyszłych wolontariuszy. Dowiecie się, jak nowoczesne technologie np. drony i wirtualna rzeczywistość pomagają w zapobieganiu i zwalczaniu skutków katastrof i klęsk żywiołowych.

Jeśli jesteście zainteresowani relacjami pomiędzy światem biznesu a sektorem humanitarnym i rozwojowym, będziecie mieli okazję dowiedzieć się, jakie działania powinny podejmować przedsiębiorstwa, by budować markę społecznie odpowiedzialnych. Dowiedzcie się, czym jest koncepcja praw człowieka w biznesie.

W Miasteczku Humanitarnym spotkacie ludzi, których nie udałoby się Wam poznać gdzie indziej i którzy odkryją przed Wami świat zaangażowania w niesienie pomocy innym.

Więcej informacji o Miasteczku Humanitarnym i Warszawskich Targach Humanitarnych znajdziecie na stronie [www.humanitarianexpo.com]()