+++
date = 2021-05-25T22:00:00Z
main_image = "/v1621981321/rodm/RODM-_-UL-800x450jpg_ppkv9j.jpg"
slug = "RODM-Lodz-bedzie-wspolpracowal-z-Uniwersytetem-Lodzkim"
title = "RODM Łódź będzie współpracował z Uniwersytetem Łódzkim!"

+++
### **Mamy świetną nowinę! Regionalny Ośrodek Debaty Międzynarodowej w Łodzi (RODM Łódź) zawarł porozumienie o współpracy z Wydziałem Studiów Międzynarodowych i Politologicznych Uniwersytetu Łódzkiego (WSMiP UŁ).**

Partnerstwo będzie polegało na realizacji wspólnych działań, wśród których należy wymienić:

* organizację seminariów, debat i konferencji naukowo-dydaktycznych,


* publikację komentarzy prasowych i video do aktualnej sytuacji międzynarodowej,


* prowadzenie badań naukowych,


* realizację warsztatów, webinarów, wywiadów i podcastów,


* wzajemne korzystanie z wiedzy i doświadczeń kadry akademickiej oraz zespołu RODM Łódź,


* możliwość odbycia praktyk i staży dla studentów WSMiP UŁ.

Przygotowujemy wiele ciekawych projektów i inicjatyw! O szczegółach będziemy Was informować na bieżąco.

„Bardzo się cieszę z podpisania porozumienia o współpracy między RODM Łódź a [Wydziałem Studiów Międzynarodowych i Politologicznych UŁ](http://www.wsmip.uni.lodz.pl/wydzial "http://www.wsmip.uni.lodz.pl/wydzial"). Partnerstwo jest szansą na popularyzowanie spraw międzynarodowych w naszym regionie, a także okazją do poszerzenia grona odbiorców wspólnych projektów. Wzajemne korzystanie z wiedzy i doświadczenia zespołu RODM oraz kadry akademickiej Wydziału stworzy przestrzeń do publikacji materiałów ukazujących bieżącą sytuację międzynarodową w takich m.in. sprawach, jak: konflikt palestyńsko-izraelski, rywalizacja amerykańsko-chińska czy współpraca militarna Polski z USA.

Wśród naszych planów jest m.in. udział Regionalnego Ośrodka Debaty Międzynarodowej w Łodzi w organizacji konferencji o 30. rocznicy upadku Związku Radzieckiego i jego skutków dla Europy Środkowo-Wschodniej, a także warsztaty edukacyjne dla studentów i członków kół naukowych.

W świecie przepełnionym dezinformacją i fake newsami współpraca ze specjalistami, jakimi są naukowcy z Uniwersytetu Łódzkiego, pozwoli na czerpanie przez społeczeństwo wiedzy o sprawach międzynarodowych ze sprawdzonych i weryfikowalnych źródeł” – mówi Paweł Marczak, koordynator Regionalnego Ośrodka Debaty Międzynarodowej w Łodzi.

Obserwujcie nasze wspólne działania i angażujcie się w nasze inicjatywy!