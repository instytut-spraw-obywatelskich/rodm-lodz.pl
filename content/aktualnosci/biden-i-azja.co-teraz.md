+++
date = 2020-11-17T23:00:00Z
draft = true
main_image = "/v1605712502/rodm/biden-i-azja-co-teraz-RODM_kwwile.jpg"
slug = "Biden-i-Azja-co-teraz"
title = "Biden i Azja. Co teraz?"

+++
### **Co oznacza zwycięstwo Joe Bidena dla Azji? Jakie państwa powinien odwiedzić nowy prezydent w pierwszej kolejności? Czego obawiają się Chińczycy? Czy Ocean Spokojny będzie spokojny?**

Z Michałem Lubiną, ekspertem ds. międzynarodowych, rozmawia Rafał Górski, prezes Instytutu Spraw Obywatelskich.

Co dla Azji oznacza wybór nowego prezydenta Stanów Zjednoczonych?

**„Oznacza powrót do tego, co było za czasów Baracka Obamy, u którego Biden był wiceprezydentem, ale to nie jest aż tak wielka różnica. Tak naprawdę, jeżeli spojrzymy na politykę amerykańską w Azji, to jest to w dużej mierze polityka kontynuacji. Natomiast zasadniczy spór między demokratami a Trumpem polegał na metodzie, w jaki sposób Stany mają wrócić do Azji. \[…\]”**

Gdybyś miał być doradcą Bidena, to do jakiego kraju w Azji rekomendowałbyś pierwszą wizytę zagraniczną? Kto jest takim kluczowym sojusznikiem dla tej administracji?

**„To zależy czy chcemy połechtać tych już pozyskanych sojuszników, czy chcemy pozyskać nowych. Ja bym skłaniał się do tej drugiej opcji i bym pojechał do Indii. Natomiast gdybym miał łechtać tych, którzy już są, to pojechałbym do Japonii albo Korei Południowej. I jeszcze zahaczyłbym o Australię. \[…\]”**

Dlaczego do Indii?

**„\[…\] Indie są kluczowym krajem w Azji, jeżeli chodzi o powstrzymywanie Chin. Indie siedzą okrakiem na barykadzie, boją się Chin, nie lubią ich, chcą je powstrzymać, a jednocześnie nie do końca chcą przyłączać się do zachodu. Aczkolwiek ostatnimi czasy coraz bardziej się przyłączają. Chodzi o to, żeby przeciągnąć je na stronę zachodu. \[…\]”**

Zachęcamy do wysłuchania całej rozmowy w ramach audycji [„Czy masz świadomość?”](https://instytutsprawobywatelskich.pl/biden-i-azja-co-teraz/ "https://instytutsprawobywatelskich.pl/biden-i-azja-co-teraz/"):

{{< youtube DzuqMKGoM2E >}}

![](https://res.cloudinary.com/inspro/image/upload/v1589991167/rodm/Michal-Lubina_wesoiv.jpg)

Michał Lubina, doktor nauk społecznych, adiunkt w Instytucie Bliskiego i Dalekiego Wschodu UJ, autor siedmiu książek, w tym dwóch bestsellerów naukowych - “Niedźwiedź w cieniu smoka. Rosja-Chiny 1991-2014” (Kraków, Akademicka 2014) i “Pani Birmy. Biografia polityczna Aung San Suu Kyi” (Warszawa, PWN 2015), a także debiutu międzynarodowego “Russia and China. A Political Marriage of Convenience” (Opladen-Berlin-Toronto 2017) oraz monografii habilitacyjnej “The Moral Democracy”. Odwiedził ponad 70 krajów świata, mieszkał w Rosji, Chinach i Tajlandii (w Bangkoku pracował jako profesor wizytujący).

Zadanie publiczne współfinansowane przez Ministerstwo Spraw Zagranicznych RP w konkursie „Regionalny Ośrodek Debaty Międzynarodowej 2019-2021”.

Publikacja wyraża jedynie poglądy autora/ów i nie może być utożsamiana z oficjalnym stanowiskiem Ministerstwa Spraw Zagranicznych RP.