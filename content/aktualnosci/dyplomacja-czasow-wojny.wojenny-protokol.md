+++
date = 2020-06-11T22:00:00Z
main_image = "/v1591959062/rodm/Fot.12a_strona_ckekra.jpg"
slug = "dyplomacja-czasow-wojny-wojenny-protokol"
title = "Dyplomacja czasów wojny. Wojenny protokół"

+++
## 📜✒️Cykl historyczny - [#DyplomacjaCzasówWojny](https://www.facebook.com/hashtag/dyplomacjaczas%C3%B3wwojny?source=feed_text&epa=HASHTAG&__xts__%5B0%5D=68.ARBGHv06gMDPAP6cd_qLlWcu3dciHV2_8SSgZBiyVLxZ_itchJhmv3nux0NGgK91KtHYU0Brr3ZXP7EknCFcfZXgOQVB75RYqTHjyUzma4tPbuyw7ehIuuq7ek6Wha37paxxhIQzuJij148U9QmX1sdAC4i7hCkVPRuWWuJRoCyF3oXkQVL_JeUvit877a4Ovcr_i1H1LiEm9bbb8QL7WQ-wrpsMVQMM9ihAm3Q5a7snfVklcesGPJCSx1X9aU5JeOSrL2ZnBlYeOgdgm7X77hFXV57IR6Z9gfVNhq9hLGfdJ_tDEod04DsaOt_ONRwmFxWCDygDH5aW9KfGvRAkJIc&__tn__=%2ANK-R) 🕰⌛️

**Przez cały okres wojny rząd polski utrzymywał aktywne kontakty dyplomatyczne z państwami koalicji antyhitlerowskiej i państwami neutralnymi. Miarą zaangażowania we współpracę było kontynuowanie misji obcych przedstawicieli dyplomatycznych przy władzach RP oraz akredytowanie nowych ambasadorów i posłów.** 

Bezpośrednio po utworzeniu rządu polskiego we Francji swe funkcje podjęli przedwojenni ambasadorowie Wielkiej Brytanii, Francji, Stanów Zjednoczonych i Turcji, a w późniejszym czasie także posłowie Brazylii, Czechosłowacji, Belgii i Holandii. Pierwszych czterech uczestniczyło w 1940 roku w licznych uroczystościach związanych z formowaniem we Francji Armii Polskiej. Ich obecność podkreślała międzynarodową pozycję rządu polskiego i znaczenie, jakie przypisywali sojusznicy do odtworzenia polskich sił zbrojnych.

Cały szereg dyplomatów rozpoczął swą misję także po przeniesieniu się władz polskich do Londynu. W maju 1941 roku listy uwierzytelniające na ręce prezydenta Władysława Raczkiewicza złożył nowy ambasador Wielkiej Brytanii, we wrześniu, po odnowieniu stosunków dyplomatycznych z ZSRR – ambasador Związku Radzieckiego, a w listopadzie poseł Kanady. W maju 1943 roku dobiegł końca dwuletni spór o akredytację przedstawiciela Watykanu: rząd brytyjski nie godził się na przyznanie przywilejów dyplomatycznych Włochowi Alfredo Paciniemu reprezentującemu Stolicę Apostolską w okresie funkcjonowania rządu RP we Francji i zaakceptował dopiero mianowanie na tę funkcję abp Williama Godfreya, obywatela brytyjskiego.

![](https://res.cloudinary.com/inspro/image/upload/v1591959187/rodm/Fot.12b_strona_oisa1v.jpg)

Ilustracja (dwa zdjęcia):

Listy uwierzytelniające ambasadora Wielkiej Brytanii Cecila Francisa Dormera podpisane przez króla Jerzego VI.