+++
date = "2019-07-07T22:00:00+00:00"
main_image = "/v1562581577/rodm/bartosiak800.jpg"
slug = "jacek-bartosiak-strategiczne-przeplywy-lodz"
title = "Zapraszamy na spotkanie z Jackiem Bartosiakiem: Strategiczne przepływy, czyli o władzy i geopolityce"

+++
Regionalny Ośrodek Debaty Międzynarodowej w Łodzi i Instytut Spraw Obywatelskich zapraszają na wydarzenie: „Strategiczne przepływy, czyli o władzy i geopolityce”.

Jakie znaczenie mają strategiczne przepływy w dzisiejszym zglobalizowanym świecie? Jak projekcja siły wojskowej, przepływy ludzi, wymiana towarów, ruch kapitału, technologii, wiedzy i myśli wpływają na ład światowy?

Wydarzenie odbędzie się **24 lipca 2019 r. (środa) o godzinie 17:17** w auli D 208 na Wydziale Ekonomiczno-Socjologicznym Uniwersytetu Łódzkiego, ul. POW 3/5. **Wstęp na spotkanie jest bezpłatny.**

  
 **Dr Jacek Bartosiak** – autor książek „Pacyfik i Eurazja. O wojnie”, wydanej w 2016 roku, traktującej o nadchodzącej rywalizacji wielkich mocarstw w Eurazji i o potencjalnej wojnie na zachodnim Pacyfiku oraz „Rzeczpospolita między lądem a morzem. O wojnie i pokoju”, wydanej w 2018 roku, traktującej o sytuacji geostrategicznej Polski i Europy w dobie rywalizacji mocarstw w Eurazji wraz ze szczegółowym przedstawieniem teatru wojny i nowoczesnej sztuki wojskowej.

Założyciel i właściciel firmy Strategy & Future, Dyrektor Programu Gier Wojennych i Symulacji Fundacji Pułaskiego; Senior Fellow w The Potomac Foundation w Waszyngtonie, współzałożyciel „Play of Battle”, zajmującej się przygotowaniem symulacji wojskowych; współpracownik Nowej Konfederacji oraz New Generation Warfare Centre w Waszyngtonie; Członek Zespołu Doradczego Pełnomocnika Rządu ds. Centralnego Portu Komunikacyjnego (2017-2018), Prezes Zarządu Centralny Port Komunikacyjny Sp. z o.o. (2018 – 2019). Absolwent Wydziału Prawa i Administracji Uniwersytetu Warszawskiego, adwokat i partner zarządzający w kancelarii adwokackiej zajmującej się obsługą biznesu (2004-20018). Ekspert do spraw geostrategii, uczestnik debaty na temat sytuacji strategicznej Europy Środkowowschodniej, uwarunkowań geostrategicznych regionu – wypowiada się na ten temat na konferencjach w kraju i za granicą oraz w mediach.

„Strategiczne przepływy, czyli o władzy i geopolityce” będzie **szóstą z 36. debat** i spotkań organizowanych przez Regionalny Ośrodek Debaty Międzynarodowej w Łodzi i Instytut Spraw Obywatelskich. W naszych debatach wzięli udział: m.in.: Wicepremier, Minister Kultury i Dziedzictwa Narodowego Piotr Gliński, doradca Prezydenta RP Andrzej Zybertowicz i publicysta Tomasz Gabiś.

**Organizatorzy:**  
**Regionalny Ośrodek Debaty Międzynarodowej w Łodzi** to część sieci informacyjnej Ministerstwa Spraw Zagranicznych promującej polską politykę zagraniczną. RODM w Łodzi realizowany jest w latach 2019-2021 przez INSPRO - Instytut Spraw Obywatelskich. Celem RODM jest przybliżenie obywatelom polskiej polityki zagranicznej oraz wzmocnienie kanałów współpracy pomiędzy MSZ, samorządem i organizacjami pozarządowymi. Ośrodek jest odpowiedzialny za animowanie i inicjowanie w regionie spotkań, debat i innych wydarzeń z udziałem przedstawicieli najważniejszych instytucji, organizacji i ośrodków analityczno-badawczych. Spotkania oraz debaty są okazją do dyskusji na temat funkcjonowania polskiej polityki zagranicznej w kontekście regionalnym. Ośrodek prowadzi także działania edukacyjne, które mają pobudzać młodzież do myślenia o polityce zagranicznej Polski.

**Instytut Spraw Obywatelskich** jest organizacją pozarządową niezależną od partii politycznych. Od 2004 roku walczy o dobro wspólne. Prowadzi inicjatywy i kampanie obywatelskie, m.in. Tiry na tory, Wolne od GMO? Chcę wiedzieć!, Centrum Wspierania Rad Pracowników, Obywatele decydują.