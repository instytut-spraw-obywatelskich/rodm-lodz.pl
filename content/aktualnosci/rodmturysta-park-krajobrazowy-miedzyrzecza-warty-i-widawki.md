+++
date = 2020-08-18T22:00:00Z
draft = true
main_image = "/v1597824228/rodm/park-krajobrazowy-miedzyrzecza-warty-i-widawki._stronajpg_znktlm.jpg"
slug = "rodmturysta-park-krajobrazowy-miedzyrzecza-warty-i-widawki"
title = "RODMturysta – Park Krajobrazowy Międzyrzecza Warty i Widawki "

+++
### **Park Krajobrazowy Międzyrzecza Warty i Widawki**

Park został utworzony 14 września 1989 roku. Jego powierzchnia wynosi 25 330 ha. Przedmiotem ochrony jest krajobraz naturalnych dolin rzecznych Warty i jej lewobrzeżnego dopływu Oleśnicy, znajdujących się na terenie powiatu wieluńskiego, a także Widawki, Grabi, Niecieczy i Wierznicy z licznymi meandrami i starorzeczami. Park położony jest w województwie łódzkim, na pograniczu powiatów: łaskiego, wieluńskiego, zduńskowolskiego, sieradzkiego i bełchatowskiego, w obrębie gmin Widawa, Konopnica, Burzenin, Zapolice, Sieradz, Ostrówek, Zduńska Wola, Rusiec i Sędziejowice.

W międzyrzeczu Warty i Widawki występują wyłącznie wsie. Centra cywilizacyjne tworzą Widawa, Burzenin i Konopnica.

### **Widawa**

Dawniej miasto, a dziś wieś. Siedziba gminy Widawa. Wieś zapisała się na kartach historii. Prawa miejskie otrzymała w roku 1388 z rąk króla Władysława Jagiełły, a utraciła w 1870 roku. Przed laty Widawa była uznawana za najznamienitsze miasto w województwie sieradzkim, w którym mieściła się Akademia Widawska ściśle powiązana z Akademią Krakowską.

Do Widawy warto udać się w poniedziałek, a to ze względu na odbywający się targ. A przy okazji można odwiedzić najważniejsze zabytki w gminie Widawa:

**Kościół św. Marcina w Widawie pierwotnie gotycki, a po spaleniu w 1802 roku odbudowany w 1846 roku**

![](https://res.cloudinary.com/inspro/image/upload/v1597823766/rodm/Ko%C5%9Bci%C3%B3%C5%82_%C5%9Bw_Marcin-Widawa_strona_fhedvh.jpg)

**Kaplicę Św. Rocha na cmentarzu w Widawie**

![](https://res.cloudinary.com/inspro/image/upload/v1597824629/rodm/kaplica_%C5%9Bw_Rocha_em5g3k.jpg)

**Barokowy Kościół Podwyższenia Krzyża Św. w Widawie z 1638 roku i klasztor pobernardyński, w którego części mieści się muzeum parafialne, liczące 170 eksponatów o tematyce sakralnej**

![](https://res.cloudinary.com/inspro/image/upload/v1597825338/rodm/Widawa_ko%C5%9Bci%C3%B3%C5%82_podwy%C5%BCszenia_strona_qcm2bo.jpg)

### **Dworek szlachecki rodziny Nekanda-Trepków w Rychłocicach**

Ród rozsławił żyjący w XVI wieku Walerian, autor „Liber Chamorum” zawierającej spis plebejuszy, którzy nielegalnie dostali się do stanu szlacheckiego. Obok dworu w Rychłocicach mieści się niewielki drewniany kościół kryty gontem. Historia rodu Nekanda-Trepka łączy się z Italią.

![](https://res.cloudinary.com/inspro/image/upload/v1597826124/rodm/900x600_rychlocice_dwor_0_1_b4dp4m.jpg)

**_Rychłocice. Założenie dworsko-parkowe Trepków z pocz. XIX w. (fot. Renata Leśniak-Kordzińska)_**

### **Konopnica**

W Konopnicy znajduje się wczesnobarokowy kościół św. Rocha, którego wieża widoczna jest ze znacznej odległości. W Konopnicy znajduje się również neogotycki dworek użytkowany przez Politechnikę Łódzką. Swój status miejscowości „letniskowej” Konopnica zyskała dzięki bardzo ładnej plaży nad Wartą oraz pięknych lasów ciągnących się w kierunku Rychłocic i Niechmirowa. Przy trasie prowadzącej do Osjakowa warto znaleźć uliczkę o nazwie Zamkowa. Prowadzi ona w kierunku grodziska usytuowanego nad urwistym brzegiem Warty.

![](https://res.cloudinary.com/inspro/image/upload/v1597827654/rodm/konopnica_em19fc.jpg)

### **Burzenin**

Burzenin podobnie jak Widawa uzyskał i utracił prawa miejskie. Obecnie jest wsią letniskową położoną na brzegu Warty. Jedynym zabytkiem, jaki przetrwał w Burzeninie do dziś, jest barokowy kościół św. Stanisława i św. Wojciecha.

![](https://res.cloudinary.com/inspro/image/upload/v1597827901/rodm/Kosciol_-_Burzenin_oj809s.jpg)

### **Zabytki na terenie Parku Krajobrazowego Międzyrzecza Warty i Widawki**

#### **Strońsko**

* **Kościół pod wezwaniem św. Urszuli i Jedenastu Tysięcy Dziewic;**

  ![](https://res.cloudinary.com/inspro/image/upload/v1597828560/rodm/stro%C5%84sko_strona_ywvweb.jpg)


* **Bunkry z 1939 roku;**
* **We wrześniu warto odwiedzić Strońsko/Beleń na inscenizację bitwy pod Beleniem z czasów II wojny światowej;**
* **Bunkry z czasów II wojny światowej w lasach między Grabnem a Widawą;**
* **Cmentarz wojskowy z I wojny światowej na trasie Łask-Widawa;** 
* **„Wapienniki”, czyli piece do wypalania wapna. Największy znajduje się przy drodze Brzyków-Siemiechów.**

![](https://res.cloudinary.com/inspro/image/upload/v1597829467/rodm/wapienniki_zk7de9.jpg)

Źródła fotografii:

1. [http://www.swiathegemona.pl/w-miedzyrzeczu-warty-i-widawki/](http://www.swiathegemona.pl/w-miedzyrzeczu-warty-i-widawki/ "http://www.swiathegemona.pl/w-miedzyrzeczu-warty-i-widawki/")
2. [https://parkilodzkie.pl/spk/pk-miedzyrzecza-warty-i-widawki](https://parkilodzkie.pl/spk/pk-miedzyrzecza-warty-i-widawki "https://parkilodzkie.pl/spk/pk-miedzyrzecza-warty-i-widawki")
3. [http://www.turystyka.wielun.pl/pl/poi/3273610](http://www.turystyka.wielun.pl/pl/poi/3273610 "http://www.turystyka.wielun.pl/pl/poi/3273610")
4. [http://www.kultura.lodz.pl/pl/poi/40](http://www.kultura.lodz.pl/pl/poi/40 "http://www.kultura.lodz.pl/pl/poi/40")
5. [https://pl.wikipedia.org/wiki/Burzenin](https://pl.wikipedia.org/wiki/Burzenin "https://pl.wikipedia.org/wiki/Burzenin")