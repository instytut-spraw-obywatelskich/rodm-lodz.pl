+++
date = 2021-09-06T22:00:00Z
draft = true
main_image = "/v1631007789/rodm/KONFERENCJA_PLAKAT_POZIOMO_RODM_t6bxzn.jpg"
slug = "czy-autonomia-strategiczna-to-wlasciwa-odpowiedz-ue-na-zmieniajacy-sie-swiat"
title = "Czy autonomia strategiczna to właściwa odpowiedź UE na zmieniający się świat?"

+++
#### **23 września 2021 r. w gmachu KPRM w Alejach Ujazdowskich 1/3 w Warszawie odbędzie się konferencja pt. „_Czy autonomia strategiczna to właściwa odpowiedź UE na zmieniający się świat?”_. Wydarzenie jest elementem serii debat i dyskusji prowadzonych w ramach Konferencji o przyszłości Europy, stanowiąc równocześnie okazję do przedstawienia polskiego stanowiska wobec koncepcji otwartej autonomii strategicznej.**

W trakcie spotkania przewidziane jest wystąpienie wprowadzające Ministra do spraw Unii Europejskiej Pana Konrada Szymańskiego poświęcone wyzwaniom międzynarodowym, przed jakimi stoi obecnie Unia Europejska. Konferencji nadano formułę dyskusji panelowych w ramach trzech bloków tematycznych:

_1. W kierunku większej niezależności UE w sektorach strategicznych?_

_2. Euro jako narzędzie wzmacniania międzynarodowej pozycji UE_

_3. Czy UE może skorzystać na rywalizacji USA-Chiny?_

Moderatorami i panelistami są przedstawiciele świata nauki i eksperci zajmujący się na co dzień prezentowaną tematyką. Konferencja jest adresowana do środowisk akademickich, kół studenckich, think tanków, instytutów naukowych, ośrodków analitycznych oraz innych zainteresowanych osób.

Z uwagi na obostrzenia sanitarno-epidemiologiczne spotkanie będzie zorganizowane w formacie hybrydowym (udział stacjonarny ograniczonej liczby gości na podstawie imiennych zaproszeń z opcją online).

![](https://res.cloudinary.com/inspro/image/upload/v1631008222/rodm/KONFERENCJA_PLAKAT_PIONOWO_RODM_rw3xzd.jpg)