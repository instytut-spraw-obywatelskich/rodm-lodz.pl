+++
date = 2019-12-16T23:00:00Z
main_image = "/v1576574525/rodm/Kontenerowe_ZIM_San_Diego_sj7qvx.jpg"
slug = "w-240-dni-dookola-swiata-kontenerowcem-z-kanady-przez-usa-do-chin"
title = "W 240 dni dookoła świata: Kontenerowcem z Kanady, przez USA do Chin"

+++
**Jak świat wygląda z pokładu kontenerowca transportującego 20. tysięcy kontenerów? Czy morska wojna handlowa między USA a Chinami jest faktem? Czego nie dowiesz się o życiu na statku z polskich mediów?**

Regionalny Ośrodek Debaty Międzynarodowej w Łodzi prowadzony przez Instytut Spraw Obywatelskich zaprasza na BEZPŁATNE **spotkanie podróżnicze z gościem specjalnym**.

**Andrzej Stasiłowicz – oficer, mechanik wachtowy, pływa po morzach całego świata od 1976 roku.** Obecnie pływa na statkach niemieckiego armatora. Odwiedził wszystkie najważniejsze porty handlowe na świecie. W czasach, kiedy nasze państwo było potęgą morską, pracował dla Polskich Linii Oceanicznych (PLO). Logo PLO było najbardziej znaną marką naszej gospodarki w Azji, Afryce, Australii i Oceanii oraz Ameryce Południowej. Z jej specjalistycznych statków korzystała nawet armia amerykańska i to w okresie, kiedy Polska nie była jeszcze członkiem NATO.

WSTĘP WOLNY

Termin: 28 grudnia (sobota)  
Godzina: 17:30

Współorganizator: Cykl „Świat Z Innej Beczki”, Pub „Z Innej Beczki”

Miejsce: Pub „Z Innej Beczki”  
ul. Moniuszki 6, 90-111 Łódź

„**W 240 dni dookoła świata: Kontenerowcem z Kanady, przez USA do Chin**” będzie **12. z 36.** spotkań organizowanych przez RODM. W naszych wydarzeniach wziął udział: m.in.: pomysłodawca i koordynator programu Wielki Szlak Himalajski Bartosz Malinowski.  
   
RODM przybliża mieszkańcom województwa łódzkiego geopolitykę. Ośrodek animuje w regionie spotkania i debaty, które są okazją do dyskusji na temat polskiej polityki zagranicznej w kontekście regionu. RODM prowadzi także działania edukacyjne dla młodzieży.

RODM w Łodzi realizowany jest w latach 2019-2021 przez Instytut Spraw Obywatelskich i współfinansowany przez Ministerstwo Spraw Zagranicznych RP w konkursie "Regionalny Ośrodek Debaty Międzynarodowej 2019-2021”.

Instytut Spraw Obywatelskich jest organizacją pozarządową niezależną od partii politycznych. Od 2004 roku walczy o dobro wspólne. Prowadzi inicjatywy i kampanie obywatelskie, m.in. Tiry na tory, Wolne od GMO? Chcę wiedzieć!, Centrum Wspierania Rad Pracowników, Obywatele decydują. W tym roku Instytut Spraw Obywatelskich obchodzi swoje 15-lecie działalności na rzecz dobra wspólnego.