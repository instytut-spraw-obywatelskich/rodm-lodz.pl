+++
date = "2019-08-23T22:00:00+00:00"
main_image = "/v1566555337/rodm/malinowski-szlak_himalajski_cgi7s1.jpg"
slug = "malinowski-wielki-szlak-himalajski"
title = "Spotkanie z Bartoszem Malinowskim o Wielkim Szlaku Himalajskim"

+++
Regionalny Ośrodek Debaty Międzynarodowej w Łodzi, Instytut Spraw Obywatelskich oraz Klub Podróżników Keja zapraszają na BEZPŁATNE wydarzenie poświęcone Wielkiemu Szlakowi Himalajskiemu.

Spotkanie odbędzie się **16 września (poniedziałek) br.** w godz. **od 18:18 do 20:20** w **KEJA Pub** (ul. Kopernika 46, 90-553 Łódź).

Bartosz Malinowski wraz Joanną Lipowczan realizują od 2015 r. projekt przejścia trasy przez Himalaje znanej jako Wielki Szlak Himalajski. W tym czasie odwiedzili Nepal, Bhutan, Indie i Pakistan, wraz ze spornymi terenami Kaszmiru. W 2019 r. Bartosz Malinowski przemierzał dalszą część szlaku w górach Pakistanu z Jarosławem Kowalewskim. Podczas spotkania opowie o swoich doświadczeniach z wypraw, odpowiedzialnej turystyce, różnicach kulturowych i realiach życia w krajach szlaku.

![](https://res.cloudinary.com/inspro/image/upload/v1566556000/rodm/P1012575_1_qtcfti.jpg)

**Bartosz Malinowski** – przewodnik górski. Pracuje w Himalajach Nepalu, Indii i Pakistanu jako lider, organizator trekkingów i wypraw i jako przewodnik górski. Zorganizował i poprowadził ponad 50 wypraw w Azji i Ameryce Południowej. W 2007 pokonał pieszo 2500 km podążając Łukiem Karpat z południowej Rumunii do Bratysławy. W 2010 roku współorganizował wyprawę śladami wielkiej ucieczki z sowieckiego łagru Witolda Glińskiego Long Walk Expedition z Jakucka do Kalkuty w Indiach. Przez 6 miesięcy przemierzył 8 tys. km przez Jakucję, Syberię, Mongolię, Chiny, Tybet, Nepal i Himalaje nadając stałe relacje dla Programu Trzeciego Polskiego Radia. Obserwuje i śledzi zmiany zachodzące życiu nomadów w Mongolii w Azji Centralnej i Afganistanie.

W 2013 roku przeszedł Chadar – lodową drogę po zamarzniętej rzece Zanskar w Himalajach Indyjskich. Pomysłodawca i koordynator programu Wielki Szlak Himalajski 2015 - 2019 w ramach którego przemierzył i wytyczył ponad 3000 km trawersując Himalaje Nepalu, Indii, Kaszmiru i Pakistanu. Współautor książki "Wielki Szlak Himalajski 120 dni pieszej wędrówki przez Nepal". Obecnie planuje kolejny etap Wielkiego Szlaku Himalajskiego w Bhutanie.

RODM w Łodzi realizowany jest w latach 2019-2021 przez Instytut Spraw Obywatelskich i współfinansowany przez Ministerstwo Spraw Zagranicznych RP w konkursie "Regionalny Ośrodek Debaty Międzynarodowej 2019-2021".

Celem RODM jest przybliżenie obywatelom polskiej polityki zagranicznej oraz wzmocnienie kanałów współpracy pomiędzy MSZ, samorządem i organizacjami pozarządowymi. Ośrodek jest odpowiedzialny za animowanie i inicjowanie w regionie spotkań, debat i innych wydarzeń z udziałem przedstawicieli najważniejszych instytucji, organizacji i ośrodków analityczno-badawczych. Spotkania oraz debaty są okazją do dyskusji na temat funkcjonowania polskiej polityki zagranicznej w kontekście regionalnym. Ośrodek prowadzi także działania edukacyjne, które mają pobudzać młodzież do myślenia o polityce zagranicznej Polski.

Instytut Spraw Obywatelskich jest organizacją pozarządową niezależną od partii politycznych. Od 2004 roku walczy o dobro wspólne. Prowadzi inicjatywy i kampanie obywatelskie, m.in. Tiry na tory, Wolne od GMO? Chcę wiedzieć!, Centrum Wspierania Rad Pracowników, Obywatele decydują. W tym roku Instytut Spraw Obywatelskich obchodzi swoje 15-lecie działalności na rzecz dobra wspólnego.