+++
date = "2019-09-05T22:00:00+00:00"
main_image = "/v1567776471/rodm/laskwww800_z1djlw.jpg"
slug = "msz-lask-debata"
title = "Zaproszenie na debatę o obecności wojsk amerykańskich w Polsce z udziałem Ministra Spraw Zagranicznych"

+++
Regionalny Ośrodek Debaty Międzynarodowej w Łodzi zaprasza do rejestracji na spotkanie z Ministrem Spraw Zagranicznych, Panem prof. Jackiem Czaputowiczem pt.“Osiągnięcia polskiej polityki zagranicznej w latach 2015-2019: Obecność wojsk amerykańskich w Polsce”. Wydarzenie odbędzie się 20 września w godzinach 17:00-19:00 na terenie 32. Bazy Lotnictwa Taktycznego w Łasku - siedziba bazy: Gucin 58a, 98-113 Teodory, gmina Buczek. W ramach wydarzenia będzie można obejrzeć m.in. polski i amerykański egzemplarz samolotu F-16. Ze względów bezpieczeństwa (wstęp na teren jednostki wojskowej), by uczestniczyć w wydarzeniu, konieczna jest wcześniejsza rejestracja.

Rejestracja online:  
[https://evenea.pl/event/mszlask/](https://evenea.pl/event/mszlask/ "https://evenea.pl/event/mszlask/")

Możliwa jest także rejestracja telefoniczna w godzinach od 10:00 do 16:00 od poniedziałku do piątku bądź mailowa.

Rejestracja mailowa:  
rodm@rodm-lodz.pl  
Rejestracja telefoniczna:  
tel. 519 300 645

By się zarejestrować na wydarzenie, należy podać imię i nazwisko oraz numer dowodu osobistego. W przypadku dojazdu samochodem, należy podać także numer rejestracyjny pojazdu. Numer dowodu osobistego oraz numer rejestracyjny pojazdu jest niezbędny, by uzyskać możliwość wjazdu na teren bazy wojskowej.

\**Zamknięcie zapisów: 16 września, godzina 12:00  
\**  
Dane osobowe zebrane na potrzeby rejestracji na wydarzenie zostaną przekazane do 32. Bazy Lotnictwa Taktycznego w Łasku w celu umożliwienia wstępu do jednostki wojskowej.

Rejestracja na wydarzenie jest jednoznaczna z wyrażeniem zgody na utrwalenie, wykorzystanie i rozpowszechnianie wizerunku przez Ministerstwo Spraw Zagranicznych.

Wszelkie informacje na temat przetwarzania danych osobowych znajdują się w dokumencie “Informacja dotycząca przetwarzania przez Ministerstwo Spraw Zagranicznych danych osobowych uczestników zadania publicznego “Regionalny Ośrodek Debaty Międzynarodowej w Łodzi 2019-2021” i są dostępne u organizatora wydarzenia.

Amerykańska obecność wojskowa w Polsce stała się jednym z podstawowych elementów strategii bezpieczeństwa Polski. Czy dzisiejszy zakres sojuszniczego zaangażowania jest wystarczający? Jakie postępy w tej kwestii przyniosły ostatnie lata? Jak nasi zachodni sąsiedzi postrzegają zwiększenie amerykańskiego zaangażowania w Polsce? Czy jest możliwość przeniesienia wojsk USA z Niemiec do Polski?

Te i inne kwestie będę przedmiotem rozmowy z Ministrem Spraw Zagranicznych. Spotkanie odbędzie się z okazji otwarcia 32. Bazy Lotnictwa Taktycznego w Łasku po ponad 2,5-letniej modernizacji.

**Organizatorzy:**

Debatę organizują Regionalny Ośrodek Debaty Międzynarodowej w Łodzi przy współpracy z Ministerstwem Spraw Zagranicznych i 32. Bazą Lotnictwa Taktycznego w Łasku.

Celem RODM jest przybliżenie obywatelom polskiej polityki zagranicznej oraz wzmocnienie kanałów współpracy pomiędzy Ministerstwem Spraw Zagranicznych, samorządem i organizacjami pozarządowymi. Ośrodek jest odpowiedzialny za animowanie i inicjowanie w regionie spotkań, debat i innych wydarzeń z udziałem przedstawicieli najważniejszych instytucji, organizacji oraz ośrodków analityczno-badawczych. Spotkania oraz debaty są okazją do dyskusji na temat funkcjonowania polskiej polityki zagranicznej w kontekście regionalnym. Ośrodek prowadzi także działania edukacyjne, które mają pobudzać młodzież do myślenia o polskiej polityce zagranicznej.

RODM w Łodzi jest współfinansowany przez Ministerstwo Spraw Zagranicznych RP w konkursie "Regionalny Ośrodek Debaty Międzynarodowej 2019-2021".  
  
Zdjęcie w tle: U.S. Air Force photo/Airman 1st Class Lane T. Plummer