+++
date = "2019-04-25T22:00:00+00:00"
draft = true
main_image = "/v1556263285/rodm/Untitled%20design.jpg"
slug = "debata-kwiecien-relacja"
title = "Relacja z debaty \"Bunt długich spódnic – kobiety w polityce w Polsce i na świecie\""

+++
25 kwietnia 2019 r. w łódzkiej klubokawiarni 6. Dzielnica odbyła się debata „Bunt długich spódnic – kobiety w polityce w Polsce i na świecie”. W dyskusji udział wzięły: Beata Siemieniako – prawniczka, działaczka lokatorska oraz Kasia Gauza – programistka, zajmująca się promocją historii Łodzi robotniczej. Rozmowę poprowadziła Anna Bojanowska z fundacji Ambitna Polska.

Spotkanie rozpoczęło się wprowadzeniem w historię ruchu na rzecz praw kobiet.

  
![](https://res.cloudinary.com/inspro/image/upload/v1556263538/rodm/IMG_4949.jpg)

**Tło historyczne**

Walka o prawa Polek inna niż ta na świecie, różne od walczących fizycznie brytyjskich sufrażystek. Wpływ Piłsudskiego, Aleksandra Piłsudska – jedna z postaci czołowych. Polskie kobiety były samodzielne, kształciły się, chciały być świadomymi obywatelami. Należały do organizacji walczących, np. dromaderki. Po 1918 r. kobiety chciały w pełni brać udział w życiu nowej, niepodległej ojczyzny i coraz głośniej domagały się swoich praw. Co ciekawe, to lewica była bardziej przeciwna nadaniu kobietom praw wyborczych. Pierwsze posłanki zajmowały się pracą u podstaw, walką z alkoholizmem, prostytucją czy analfabetyzmem. Rozwój udziału kobiet w polityce zatrzymała kolejna wojna. W czasach powojennych zachęcano Polki do dołączania do partii, nie miały one jednak rzeczywistego wpływu. Kobiety stanowiły ok. połowę członków Solidarności i brały udział w strajkach. W obradach Okrągłego Stołu brały jednak udział jedynie 2 kobiety.

Współcześnie w Polsce nie mamy parytetów – są kwoty (na liście powinno być przynajmniej 35% kobiet).

  
![](https://res.cloudinary.com/inspro/image/upload/v1556263555/rodm/IMG_4941.jpg)

**Dyskusja**

**A. B.**: Gdzie jesteśmy teraz jako Polki?

K. G.: Na pewnych polach są postępy. W kwestii edukacji kobiety przodują. Kobiety często ponoszą konsekwencje złych polityk społecznych. Kobiety stoją na czele ruchów, strajków – wiele z nich należy do strony progresywnej.

B. S.: 100-lecie nie odbiło się dużym echem. Postępy pojawiły się na poziomie edukacyjnym, na poziomie deklaratywnym: uznano już właściwie powszechnie uznanie potrzeby równości praw. Kobiety licznie biorą udział w strajkach, w walce o prawa socjalne.

**A. B.**: Dlaczego kobiety „giną w polityce”?

B. S.: Zaangażowanie kobiet w życiu politycznym wciąż jest w pewien sposób ograniczone obowiązkami kobiet: prowadzeniem domu, opieką nad dziećmi. Ciężka jest zmiana działalności aktywistycznej w polityczną, gdy istnieją ograniczenia czasowe.

K. G.: Kobiety chętnie pomagają w działaniach organizacyjnych, rzadko występują jako osoby przemawiające. Ograniczenia są także natury historycznej: rzadko mówi się o działaniach kobiet i ich osiągnięciach na przestrzeni lat; wiedza historyczna może wzmacniać pewność siebie w walce o swoje prawa, ważne są wzorce.

**A. B.**: Co zrobić, by kobiety stanęły w obronie swojego wkładu i osiągnięć?

K. G.: Zaczęły się już ogromne przemiany, aktywizacja kobiet, które stały się liderkami na barykadach. Powinniśmy uczyć się na podstawie własnej historii, że nie każda walka musi być wygrana. Pracę trzeba prowadzić na różnych polach. Trzeba pokładać nadzieje w nowym pokoleniu.

B. S.: Tak, trzeba działać na wszystkich frontach, edukować młode pokolenie. Feminizm jest powoli „odczarowywany”. Powstały nowe instytucje, np. Socjalny Kongres Kobiet, czy zespół ds. kobiet przy Naczelnej Radzie Adwokackiej. Ruch feministyczny powinien połączyć z ruchem walki o prawa socjalne.

**A. B.**: Czy możemy mówić o kolejnej fali feminizmu? Czy jest to zbyt wąskie pojęcie?

K. G.: Zawsze było wiele feminizmów jednocześnie, był to ruch podzielony. Nie do każdej walki o sprawiedliwość społeczną potrzebne jest użycie tego określenia. Deklaracja nie jest niezbędna.

B. S.: Ważniejsza jest walka o konkretne cele, nie trzeba się deklarować pod hasłem „feminizm”.

**A. B.**: Gdzie jest miejsce kobiet w polityce i miejsce polityków w walce o prawa kobiet?

B. S.: Przełomowym był rok 2015 i pierwszy Czarny Protest. Wyłania się nowe pokolenie kobiet, które odkrywa swoją tożsamość i narzędzia walki. Wchodzimy teraz w fazę, w której będziemy mogli oglądać skutki tego „obudzenia”.

K. G.: Wiele aktywistek włączyło się w wybory samorządowe, prawdopodobnie taką tendencję będziemy mogli zaobserwować także w nadchodzących wyborach do sejmu. Brakuje przekucia energii powstałej na skutek Czarnego Protestu na działalność w organizacjach, świadomego artykułowania swoich potrzeb na arenie politycznej.

**A. B.**: Czy Polki fiksują się na własnych problemach? Czy powinniśmy skupić się bardziej na globalnych problemach kobiet?

B. S.: Umiędzynarodowienie ruchu feministycznego nie ma jeszcze wymiaru powszechnego, widać jednak, że kobiety z różnych części świata inspirują się wzajemnie swoimi działaniami. Oczywistym jest, że naszą uwagę skupiamy się na własnych problemach. Zwrócenie uwagę na wymiar globalny walki o prawa kobiet może pokazać problem na poziomie systemowym.

K. G.: Nie wszystkie kobiety, które brały udział w Czarnym Procesie będą zastanawiać się np. nad warunkami pracy kobiet w Bangladeszu. Trzeba dążyć do tego, by nasze życie było godne, zauważajmy to, co dzieje się wokół, jednak nie pozwólmy by to cenzurowało nasze lokalne potrzeby, o które też należy walczyć.

**A. B.**: W Waszym wyobrażeniu, co będą miały polskie kobiety za 10 lat, czego nie mamy teraz?

K. G.: Więcej kobiet będzie zaangażowanych w życie polityczne. Optyka kobiet będzie w ogóle inna: od spraw codziennych, bardzo prostych, do tych złożonych. Rozwiązane zostaną problemy związane z wyrównaniem płac, walką o prawa osób trans-płciowych, kwestią opieki nad dziećmi, samotnych matek, alimentów, przemocy domowej.

B. S.: Chciałabym, żeby za kilkadziesiąt lat kobiety były traktowane po prostu jak ludzie, z szacunkiem, bez konieczności tłumaczenia się.

  
![](https://res.cloudinary.com/inspro/image/upload/v1556263568/rodm/IMG_4958.jpg)

**Pytania publiczności**:

**Jaki** temat mógłby łączyć kobiety o różnych światopoglądach?

B. S.: Postulatem mało kontrowersyjnym jest równość w kwestii płac, dotyczy on jednak osób przede wszystkim na wysokich stanowiskach.

A. B.: Tylko zdrowie: dostęp do badań, kolejki, warunki na sali porodowej.

B. S.: Nie ma sensu szukać takiego tematu. Są pewne konflikty, które są wpisane w społeczeństwo.

**Czy** kościół katolicki powinien być włączony w debatę? Czy jest dla niego przyszłość w tej rozmowie?

K. G.: Fikcją jest pojawienie się kościoła otwartego. Pewne dogmaty nie pozwalają na zbytni rozwój w tych kwestiach. Są organizacje, takie jak „Wiara i tęcza”. Są pewne sfery, takie jak sprawy socjalne, związane z niepełnosprawnością, przemocą domową, w których kościół może stać się bardziej postępowy.

B. S.: Nie należy traktować KK jako członka dyskusji, bo problemy powinniśmy rozpatrywać na poziomie państwowym. Nie można urywać kontaktu z jakąkolwiek emanacją kościoła katolickiego, jednak nie możemy się spodziewać, że będzie on wspierał działania.

**Czego** możemy się nauczyć na podstawie doświadczeń i ewentualnych błędów kobiet z Zachodu?

**_Ostatnie_** _dwa pytania – do opracowania: wyznania, łódzkie realia, partnerzy w walce kobiet_

**A. B.**: W Polsce walczy się nie o prawa kobiet, walczy się o prawa socjalne, o godność, by żyć jak człowiek.

**A. B.**: Zmieniamy się jako kobiety nawet biologicznie: obniża się tembr głosu. Jesteśmy krytyczni względem kobiet, nieproporcjonalnie bardziej, niż w stosunku do mężczyzn. Ogromnym źródłem zmian jest socjalizacja młodego pokolenia.

**Podsumowanie – mamy dużo przed sobą. Połączyć może nas walka na tle socjalnym. Tworzy się nowy wymiar Polki. Przyszłością młode pokolenie.**