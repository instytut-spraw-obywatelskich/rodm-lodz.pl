+++
date = "2019-04-14T22:00:00+00:00"
main_image = "/v1555436936/rodm/miniaturka800600.jpg"
slug = "bunt-dlugich-spodnic"
title = "Bunt długich spódnic – kobiety w polityce w Polsce i na świecie"

+++
W roku 2018 obchodziliśmy **100 rocznicę uzyskania przez Polki praw wyborczych.** To duże osiągnięcie II Rzeczypospolitej. W ogólnej świadomości wydarzenie to przeszło jednak bez większego echa. O przyczynach tego faktu, historii kobiet w polityce, sposobie jej uprawiania i ich przyszłości porozmawiamy podczas spotkania w ramach Regionalnego Ośrodka Debaty Międzynarodowej ([www.rodm-lodz.pl](http://www.rodm-lodz.pl/)) prowadzonego przez Instytut Spraw Obywatelskich przy wsparciu Ministerstwa Spraw Zagranicznych.

**Jaka jest historia sufrażystek z Polski i innych krajów? Czy zmianę społeczną trzeba wywalczyć? Czego mogą uczyć się od sufrażystek współczesne „wojowniczki” – walczące o prawa lokatorów, konsumentów czy pracowników?** Na te i inne pytania poszukamy odpowiedzi podczas spotkania, w którym wezmą udział:

* **Kasia Gauza** – programistka, zajmuje się popularyzacją tożsamości Łodzi i historii robotniczej, organizuje obchody Rewolucji 1905 roku,
* **Beata Siemieniako** – prawniczka, działaczka lokatorska, autorka książki _„Reprywatyzując Polskę. Historia wielkiego przekrętu”,_
* Wprowadzenie i moderacja – **Anna Bojanowska**, Ambitna Polska

**Termin spotkania:** 25 kwietnia (czwartek), godzina 17:17-19:19

**Miejsce:** Klub 6 Dzielnica [https://szostadzielnica.pl/](https://szostadzielnica.pl/ "https://szostadzielnica.pl/"), ul. Piotrkowska 102, II Piętro, Łódź

**Patronat medialny:** TVP3 Łódź, Miasto Ł

**Zapraszamy serdecznie do rozmowy. Wstęp wolny.**

__***__

Postscriptum

**Jeszcze 150 lat temu kobiety nie były nawet właścicielkami ubrania, które nosiły bo ich właścicielem był mąż, brat lub ojciec.**

„Wyborcą do Sejmu jest każdy obywatel Państwa bez różnicy płci” – głosił dekret wyborczy z 28 listopada 1918 r. podpisany przez Józefa Piłsudskiego. Dekret był rezultatem długoletniej walki kobiet o powszechne prawo wyborcze. **Ta zmiana nie nastąpiła tylko w wyniku dyplomatycznych i miękkich działań.** Pewne kobiety, żeby tę zmianę wywalczyć, musiały poświęcić krew, pot i łzy. „Praw się nie dostaje, prawa się zdobywa w walce” – mówiła w 1911 r. na jednym z wieców Zofia Daszyńska-Golińska.

**W podręcznikach do historii tej historii nie ma...**

W 1917 r. jeszcze przed zakończeniem wojny kobiety polskie z trzech zaborów zwołały kongres, na którym przyjęły petycję w sprawie praw wyborczych dla kobiet i wyznaczyły swoją przedstawicielkę do negocjacji z przyszłym polskim rządem. Jesienią 1918 r. delegacja tych kobiet przyjechała pod willę Józefa Piłsudskiego, stojąc w deszczu i zimnie domagały się rozmowy. Tymczasowy Naczelnik Państwa nie wpuszczał ich.

„Piłsudski, zgadzając się z tym, że w wolnej Polsce kobiety winny mieć prawa równe z mężczyznami, utrzymywał, że nie będą one umiały wykorzystać swych praw rozsądnie. (...) Ja, zacięta feministka, ogromnie się na to oburzyłam” – pisała w swoich „Wspomnieniach” Aleksandra Piłsudska.

Przyszła żona Piłsudskiego przekonała go do poparcia prawa wyborczego dla kobiet.