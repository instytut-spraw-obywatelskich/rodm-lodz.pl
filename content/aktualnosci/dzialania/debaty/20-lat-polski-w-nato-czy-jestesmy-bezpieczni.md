---
title: 20 lat Polski w NATO. Czy jesteśmy bezpieczni?
date: 2019-03-12T00:00:00+00:00
main_image: "/v1552863844/rodm/20-lat-polski-w-nato-czy-jestesmy-bezpieczni.jpg"
slug: 20-lat-polski-w-NATO-czy-jestesmy-bezpieczni

---
12 marca mija 20 lat od wstąpienia Polski do NATO. Z tej okazji **zapraszamy na spotkanie i rozmowę o naszym bezpieczeństwie i pozycji Polski w Sojuszu Północnoatlantyckim.** Rozmowę o szansach, zagrożeniach i wyzwaniach, jakie stoją przed nami w kontekście zmiany układu sił na globalnej szachownicy, na której ścierają się USA, Chiny i Rosja, a także gracze regionalni. **Gdzie w tej układance powinna odnaleźć się Rzeczpospolita i czy tylko na Sojuszu Północnoatlantyckim powinna opierać swoje bezpieczeństwo?**<!--more-->

W spotkaniu udział wezmą:

- **Andrzej Zybertowicz** – doradca szefa Biura Bezpieczeństwa Narodowego, doradca społeczny prezydenta RP Andrzeja Dudy, profesor Uniwersytetu Mikołaja Kopernika w Toruniu (obecnie urlopowany).
- **Ryszard Machnikowski** – dr habilitowany, profesor nadzwyczajny Uniwersytetu Łódzkiego, Prodziekan ds. Nauki i Współpracy z Zagranicą Wydziału Studiów Międzynarodowych i Politologicznych UŁ, ekspert od spraw terroryzmu.

Debata organizowana przez Regionalny Ośrodek Debaty Międzynarodowej jest o tyle ważna, że **Łódź jest położona w centrum Polski. Z kolei nasz kraj jest geostrategicznie zawieszony pomiędzy Wschodem a Zachodem.** Zapraszamy do wzięcia udziału w debacie i zadawania pytań gościom na temat gwarancji polskiego bezpieczeństwa, potencjału militarnego naszego państwa oraz jego rozwoju, a także o relacje z sojusznikami i przeciwnikami.

Będzie to **pierwsza z 36. debat** organizowanych przez Regionalny Ośrodek Debaty Międzynarodowej w Łodzi. Debaty będą odbywać się cyklicznie raz w miesiącu. Prosimy śledzić działalność oraz media społecznościowe RODM, aby być na bieżąco z naszymi wydarzeniami.

Serdecznie zapraszamy **15 marca** 2019 r. (piątek) o godzinie 18:18 w sali C101 na Wydziale Ekonomiczno-Socjologicznym Uniwersytetu Łódzkiego, ul. POW 3/5.

**Wstęp na spotkanie jest bezpłatny.**