+++
date = 2020-02-13T23:00:00Z
main_image = "/v1582294507/rodm/2020-02-13_10.20.33_1_e50cyq.jpg"
slug = "siec-5g-globalny-trend-lokalne-wyzwania-relacja-z-debaty"
title = "Sieć 5G - globalny trend, lokalne wyzwania. Relacja z debaty."

+++
**Jak z wyzwaniami nowoczesnych technologii radzimy sobie w Polsce, a jak robi się to za granicą? Kwestie związane z 5G i budowaniem masztów telefonii komórkowej wypełniły dyskusję, którą Regionalny Ośrodek Debaty Międzynarodowej zorganizował 13 lutego 2020 na Złotnie – jednym z łódzkich osiedli.**

Zaproszeni goście analizowali temat spotkania z punktu widzenia swojej wiedzy i doświadczeń. Dawało to możliwość spojrzenia na 5G i jego rozwój z bardzo różnych perspektyw.

![](https://res.cloudinary.com/inspro/image/upload/v1582294770/rodm/2020-02-13_10.14.32_1_vgivfm.jpg)Barbara Gałdzińska-Calik przyjechała z Krakowa. Przez cztery lata (2016-2019) była ekspertem Urzędu Miasta Krakowa ds. pól elektromagnetycznych. Opowiadała o działaniach krakowian i władz miasta. Podobnie jak mieszkańcy łódzkiego Złotna również mieszkańcy krakowskiego stowarzyszenia Nowe Bielany weszli kiedyś w spór z operatorami telefonii komórkowej.

![](https://res.cloudinary.com/inspro/image/upload/v1582294681/rodm/2020-02-13_10.20.47_1_xg3vmu.jpg)– Każdy z nas ma telefon komórkowy i wie, że stacja bazowa musi gdzieś stać, więc podjęliśmy negocjacje, żeby maszty przenieść w bezpieczne miejsce, tak żeby nie stały bezpośrednio przy budynkach mieszkalnych. Wszyscy trzej operatorzy odmówili współpracy. Podjęliśmy walkę sądową i po kilku latach wygraliśmy wszystkie sprawy. Wszystkie maszty zostały rozebrane – mówiła Barbara Gałdzińska-Calik. Przypomniała, że we Francji prawo stanowi, iż operator uzgadnia miejsce budowy masztu z lokalnymi władzami i mieszkańcami. Taka sytuacja buduje kompromis i wywołuje wzajemne zaangażowanie.

W Krakowie podejmuje się różne działania. Buduje świadomość mieszkańców i zachęca do akcji światłowód na biurko, czyli podłączania się do sieci światłowodowej, jeśli istnieje taka możliwość. Ważną sprawą jest konieczność ochrony dzieci zarówno przed oddziaływaniem pół elektromagnetycznych, jak i innych zagrożeń płynących z sieci internetowej (cyberbezpieczeństwo, e-uzależnienia). Tymi tematami zajmuje się zespół parlamentarny, w którego pracach uczestniczy również pani Barbara.

![](https://res.cloudinary.com/inspro/image/upload/v1582294840/rodm/2020-02-13_10.14.16_1_nemdt6.jpg)O szkodliwości pół elektromagnetycznych na zdrowie człowieka mówił Paweł Wypychowski -inżynier elektroniki i telekomunikacji, zajmujący się wpływami biologicznymi pól elektromagnetycznych na nasz organizm.

![](https://res.cloudinary.com/inspro/image/upload/v1582294920/rodm/2020-02-13_10.20.56_1_dqz7xh.jpg)Konrad Hennig - ekspert w zakresie analizy polityk publicznych, dialogu społecznego podkreślał duży wpływ Chin na rozwój 5G. Wyprzedziły one nawet na tym polu Stany Zjednoczone. Standard 5G jest rozwijany głównie przez chińskich naukowców i przedsiębiorstwa. – To nie jest wyłącznie kwestia nowego standardu telefonii komórkowej tylko zmiana sposobu prowadzenia biznesu. Wraz z wykorzystaniem technologii cyfrowych ogromną wartością w biznesie stały się dane użytkowników.

![](https://res.cloudinary.com/inspro/image/upload/v1582295067/rodm/2020-02-13_10.20.39_1_w10u36.jpg)Zarówno dane o ich zachowaniach, czyli o historii działań w internecie, jak i decyzjach zakupowych oraz odwiedzanych stron. Również i głębsze dane, bardziej wrażliwe, dotyczące obywateli: od strony ubezpieczeniowej czy dane medyczne. W perspektywie widzimy, że zakres podejmowanych danych wciąż się poszerza. Oferowane są bardzo tanie badania genotypu, gdzie klient otrzymuje informację od firmy o podatności na choroby, o zalecanej diecie, a w zamian oddaje firmie wiedzę o swoim genotypie. W ten sposób widać, przechodzimy w kierunku gospodarki opartej na danych.

![](https://res.cloudinary.com/inspro/image/upload/v1582295148/rodm/2020-02-13_10.20.50_1_fhvh56.jpg)O tym, jak w praktyce przebiega proces planowania i budowy masztów stacji bazowych opowiedziała przedstawicielka mieszkańców osiedla Złotno w Łodzi, którzy w sposób zorganizowany przeciwstawili się budowie kolejnej stacji bazowej na swoim osiedlu.

**Autor:** Małgorzata Jankowska, konsultantka RODM Łódź

**Foto:** Piotr Kaźmierczak, konsultant RODM Łódź