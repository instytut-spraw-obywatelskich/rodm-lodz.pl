+++
date = "2019-03-15T22:00:00+00:00"
main_image = "/v1554375859/rodm/pagelanding.jpg"
slug = "20-lat-polski-w-nato-fotorelacja"
title = "Fotorelacja z debaty \"20 lat Polski w NATO: Czy jesteśmy bezpieczni?\""

+++
15 marca 2019 r. z okazji dwudziestolecia wstąpienia Polski do NATO Regionalny Ośrodek Debaty Międzynarodowej w Łodzi zorganizował debatę „20 lat Polski w NATO: Czy jesteśmy bezpieczni?”

W spotkaniu udział wzięli:  
Prof. Andrzej Zybertowicz – doradca szefa Biura Bezpieczeństwa Narodowego, doradca społeczny prezydenta RP Andrzeja Dudy, profesor Uniwersytetu Mikołaja Kopernika w Toruniu (obecnie urlopowany).  
Ryszard Machnikowski – doktor habilitowany, profesor nadzwyczajny Uniwersytetu Łódzkiego, Prodziekan ds. Nauki i Współpracy z Zagranicą Wydziału Studiów Międzynarodowych i Politologicznych UŁ, ekspert ds. terroryzmu.  
Na widowni pojawiło się około 50 osób. Oprócz mieszkańców Łodzi, na debatę dotarli także przedstawiciele regionu.

Debata rozpoczęła się od prowokacyjnego pytania o gwarancje sojusznicze. Jak podkreślił prowadzący – Rafał Górski „debata powinna zaczynać się od trzęsienia ziemi, potem zaś napięcie ma nieprzerwanie rosnąć”. Paneliści zgodnie stwierdzili, że ryzyko erozji systemu bezpieczeństwa opartego o NATO jest nieprawdopodobne. „Stany Zjednoczone nie porozumieją się z Rosją przeciwko Chinom, a Polska nie zostanie sprzedana” – stwierdził w odpowiedzi na otwierające pytanie prof. Ryszard Machnikowski. Wykluczono także skuteczność okupacji Polski przez Rosję. Prof. Zybertowicz pochylił się następnie nad reakcją Zachodu na agresywną rosyjską politykę. W jego opinii była opóźniona.  
Zauważono także, że tarcia w relacjach USA-UE będą rosnąć, a polityka Donalda Trumpa wobec Iranu stoi w oczywistej sprzeczności z interesami gospodarczymi europejskich mocarstw.  
Po godzinnej sesji pytań prowadzącego prelegenci mieli okazję odpowiedzieć na głosy z sali. Pytano między innymi o mniej klasyczne zagrożenia dla bezpieczeństwa, takie jak terroryzm, zmiany klimatyczne czy konflikty poniżej progu wojny. Ciekawym wątkiem były także konflikty informacyjne i rola fake news w kreowaniu polityki międzynarodowej. Zastanawiano się także, czy Polska ma zdolności obrony w wypadku radykalnej zmiany sytuacji międzynarodowej i braku możliwości wsparcia ze strony NATO.

W podsumowaniu prof. Zybertowicz ocenił, że mieszkańcy UE nie doceniają roli NATO w tworzeniu warunków dla funkcjonowania europejskiej gospodarki. Goście RODM jednoznacznie zgodzili się, że obecność Polski w NATO to sukces ostatnich 20 lat, a Polska w najbliższym horyzoncie czasowym pozostanie w gronie najstabilniejszych państw świata.

![](https://res.cloudinary.com/inspro/image/upload/v1554375361/rodm/54414046_365336077407059_3919439025202528256_o.jpg)
![](https://res.cloudinary.com/inspro/image/upload/v1554375452/rodm/55529823_365336007407066_7377714784629686272_o%20%282%29.jpg)
![](https://res.cloudinary.com/inspro/image/upload/v1554375344/rodm/54514235_365336504073683_8114605656499027968_o.jpg)
![](https://res.cloudinary.com/inspro/image/upload/v1554375421/rodm/53934061_365336174073716_1428784406465609728_o.jpg)
![](https://res.cloudinary.com/inspro/image/upload/v1554375313/rodm/53792671_365336434073690_941516720307175424_o.jpg)