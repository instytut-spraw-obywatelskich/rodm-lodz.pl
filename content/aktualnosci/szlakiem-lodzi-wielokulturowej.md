+++
date = 2020-10-05T22:00:00Z
draft = true
main_image = "/v1602001283/rodm/Spacer_%C5%81odzi_wielkomiejskiej_RODM_t0hkfy.jpg"
slug = "szlakiem-lodzi-wielokulturowej"
title = "Szlakiem Łodzi wielokulturowej"

+++
### **Łódź wielokulturowa stoi otworem! Regionalny Ośrodek Debaty Międzynarodowej w Łodzi oraz Centrum Inicjatyw na Rzecz Rozwoju REGIO zapraszają na kolejny spacer tematyczny po Łodzi.**

To, że Łódź od zawsze jest miastem wielu kultur, wie każdy. Podczas spaceru odwiedzimy miejsca ważne dla każdej z czterech kultur m.in. niemieckie pałace Scheiblerów czy Schweikertów. Dowiemy się, jakie było ostatnie miejsce pobytu amerykańskiego aktora Iry Aldridge'a oraz jakie czeskie ślady znajdziemy w Łodzi. 

**Zapraszamy już w niedzielę, 11 października o godz. 11:00. Miejsce startu: Instytut Europejski, ul. Piotrkowska 262.**

Cykl **#RODMturysta** zachęca do poznawania różnych regionów i najciekawszych obszarów naszego kraju. To okazja do zwiedzania zakątków Polski, poznania naszej kultury, historii, przyrody i tradycji kulinarnych. W te działania doskonale wpisują się spacery tematyczne, podczas których prezentujemy Łódź.

**Udział w wydarzeniu jest bezpłatny. W związku z aktualną sytuacją epidemiologiczną prosimy o zachowanie środków bezpieczeństwa: zakrywanie ust i nosa lub zachowanie bezpiecznego dystansu.**

**Harmonogram pozostałych spacerów:**

18 października godz. 11:00: Szlak Łodzi przemysłowej (Księży Młyn), miejsce startu: Muzeum Kinematografii, pl. Zwycięstwa 1.

25 października godz. 11:00: Szlak Łodzi wielkomiejskiej (Piotrkowska), miejsce startu: Pomnik Jednorożca, ul. Piotrkowska/ al. Mickiewicza.