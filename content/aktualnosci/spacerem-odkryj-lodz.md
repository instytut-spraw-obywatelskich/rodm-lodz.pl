+++
date = 2020-08-12T22:00:00Z
main_image = "/v1597332902/rodm/spacery_-_strona_RODM_vnlhfc.jpg"
slug = "spacerem-odkryj-lodz"
title = "Spacerem odkryj Łódź "

+++
## Regionalny Ośrodek Debaty Międzynarodowej w Łodzi wspólnie z Centrum Inicjatyw na Rzecz Rozwoju REGIO zapraszają na cykl miejskich spacerów tematycznych po Łodzi.

Czeka na Was osiem spacerów prowadzonych przez przewodników z Centrum REGIO. Zakres tematów jest bardzo szeroki, więc każdy znajdzie coś dla siebie. Elementem łączącym oprócz Łodzi, głównej bohaterki spacerów, jest nacisk na wymiar międzynarodowy, w jakim funkcjonuje.

Łódź ma niezwykłe bogatą historię. Cykl spacerów tematycznych ma za zadanie przybliżyć ją mieszkańcom całego regionu. Poznamy Łódź filmową, literacką, wielkomiejską. Zwiedzimy Księży Młyn i doświadczymy wielokulturowości Łodzi.

Gwarantujemy ciekawie opowieści i mile spędzony czas. Zapraszamy serdecznie!

Pierwszy z cykli spacerów będzie poświęcony Łodzi filmowej i odbędzie się **16.08.2020 r.** w godzinach **11:00-13:00**. Start: brama **Państwowej Wyższej Szkoły Filmowej, Telewizyjnej i Teatralnej, ul. Targowa 61/63**.

Udział w wydarzeniu jest bezpłatny. W związku z aktualną sytuacją epidemiologiczną prosimy o zachowanie środków bezpieczeństwa: zakrywanie ust i nosa lub zachowanie bezpiecznego dystansu.

### Harmonogram pozostałych spacerów:

1. 30 sierpnia godz. 11:00: Szlak Łodzi z czasów II wojny światowej, miejsce startu: park Helenów – pomnik Armii Łódź.
2. 13 września godz. 11:00: Szlak Łodzi kobiecej, miejsce startu: Pasaż Róży, ul. Piotrkowska 3.
3. 20 września godz. 11:00: Szlak Łodzi żydowskiej (Bałuty), miejsce startu: Brama Manufaktury, ul. Ogrodowa 17.
4. 27 września godz. 11:00: Szlak Łodzi literackiej, miejsce startu: Kuferek Reymonta, ul. Piotrkowska 137. 
5. 11 października godz. 11:00: Szlak Łodzi wielokulturowej (Centrum), miejsce startu: Instytut Europejski, ul. Piotrkowska 262.
6. 18 października godz. 11:00: Szlak Łodzi przemysłowej (Księży Młyn), miejsce startu: Muzeum Kinematografii, pl. Zwycięstwa 1. 
7. 25 października godz. 11:00: Szlak Łodzi wielkomiejskiej (Piotrkowska), miejsce startu: Pomnik Jednorożca, ul. Piotrkowska/ al. Mickiewicza. 