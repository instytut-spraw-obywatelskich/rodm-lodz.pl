+++
date = 2021-11-10T23:00:00Z
main_image = "/v1636840531/rodm/Przyspieszenie_ery_cyfrowej_RODM_nbi5ll.png"
slug = "debata-przyspieszenie-ery-cyfrowej-dzis-i-jutro"
title = "Debata stacjonarna „Przyspieszenie ery cyfrowej. Dziś i jutro – edukacja, praca, zagrożenia”. Weź udział w wydarzeniu! "

+++
Czy interesują Cię:

* kwestie cyberbezpieczeńswa,


* pracy zdalnej,


* zdalnej koordynacji zespołu,


* postępującej cyfryzacji?

Jeśli tak, to zapraszamy do uczestnictwa w stacjonarnej debacie eksperckiej **_„Przyspieszenie ery cyfrowej. Dziś i jutro – edukacja, praca, zagrożenia”_**! 

**Wydarzenie odbędzie się 18 listopada 2021 r. (czwartek) o godz. 17:00 w auli im. prof. Michowicza** **Wydziału Studiów Międzynarodowych i Politologicznych Uniwersytetu Łódzkiego (WSMiP UŁ), ul. Lindleya 5a. Wydarzenie współorganizujemy wraz z Europe Direct Łódź.** 

W debacie wezmą udział:

1. dr Andrzej Kozłowski – niezależny ekspert ds. cyberbezpieczeństwa i dezinformacji, były redaktor naczelny portalu CyberDefence24.pl. Doktor nauk politycznych. Prowadzi wykłady i konwersatoria na Uniwersytecie Łódzkim, Wyższej Szkole Informatyki Stosowanej i Zarządzania w Warszawie oraz Collegium Civitias z zakresu bezpieczeństwa międzynarodowego, terroryzmu i cyberbezpieczeństwa. Uczestnik programu IV LP Departamentu Stanu: „21st Century Changemakers: Information Technology Leaders Explore Cyber Security Strategies”.
2. Adam Łopusiewicz – redaktor naczelny portalu justgeek.it. Od dziesięciu lat pracuje zdalnie, wcześniej przez sześć lat rozwijał portal dla startupowców. Od 2018 roku prowadzi magazyn od programistów dla programistów – justgeek.it. Zarządza pracą redakcji, współpracuje z klientami i przeprowadza wywiady m.in. z polskimi programistami pracującymi za granicą, często w dużych firmach takich jak Google, Facebook czy Twitter. Jeszcze na studiach napisał książkę pt. „Start-up. Od pomysłu do sukcesu”.

Debata będzie zorganizowana w ramach **_„Konferencji w sprawie przyszłości Europy”,_** czyli serii debat i dyskusji prowadzonych przez obywateli, które umożliwią mieszkańcom całej Europy podzielenie się pomysłami i pomogą kształtować naszą wspólną przyszłość.

Obowiązują wcześniejsze zapisy: [https://forms.gle/EYoGhirNtR6WH9v19](https://forms.gle/EYoGhirNtR6WH9v19 "https://forms.gle/EYoGhirNtR6WH9v19"). 

Link do wydarzenia na FB RODM Łódź: [https://fb.me/e/3098I4A5v](https://fb.me/e/3098I4A5v "https://fb.me/e/3098I4A5v"). 